घर में हम तीन ही व्यक्ति रहते हैं-माँ, पिताजी और मैं। 
पर पिताजी कहते हैं कि यह घर सराय  बना हुआ है। 
हम तो जैसे यहाँ मेहमान हैं, घर के मालिक तो कोई दूसरे ही हैं।   
आँगन में आम का पेड़ है। 
तरह-तरह के पक्षी उस पर डेरा डाले रहते हैं।
 जो भी पक्षी  पहाडियों-घाटियों पर से उड़ता हुआ दिल्ली पहुँचता है, पिताजी कहते हैं वही सीधा हमारे घर पहुँच  जाता है, जैसे हमारे घर का पता लिखवाकर लाया हो। 
यहाँ कभी तोते पहुँच जाते हैं, तो कभी कौवे  और कभी तरह-तरह की गौरैयाँ।
 वह शोर मचता है कि कानों के पर्दे फट जाएँ, पर लोग कहते हें  कि पक्षी गा रहे हें!   
घर के अंदर भी यही हाल है। 
बीसियों तो चूहे बसते हैं।
 रात-भर एक कमरे से दूसरे कमरे  में भागते फिरते हैं। 
वह धमा-चौकड़ी मचती है कि हम लोग ठीक तरह से सो भी नहीं पाते। 
बर्तन  गिरते हैं, डिब्बे खुलते हैं, प्याले टूटते हैं। 
एक चूहा अँगीठी के पीछे बैठना पसंद करता है, शायद  बूढ़ा है उसे सर्दी बहुत लगती  है। 
एक दूसरा है जिसे बाथरूम  की टंकी पर चढ़कर बैठना पसंद  है।
 उसे शायद गर्मी बहुत लगती  है।
 बिल्ली हमारे घर में रहती  तो नहीं मगर घर उसे भी पसंद  है और वह कभी-कभी झाँक  जाती है। 
मन आया तो अंदर  आकर दूध पी गई, न मन आया  तो बाहर से ही 'फिर आऊँगी'  कहकर चली जाती है। 
शाम  पड़ते ही दो-तीन चमगादड़  कमरों के आर-पार पर फैलाए  कसरत करने लगते हें।
 घर में  कबूतर भी हैं।
दिन-भर  “गुटर-गूँ गुटर-गूँ" का संगीत  सुनाई देता रहता है। 
इतने  पर ही बस नहीं, घर में      छिपकलियाँ भी हैं और बरें  भी हैं और चींटियों की तो  जैसे फौज ही छावनी डाले  हुए है।         
अब एक दिन दो गौरैया सीधी अंदर घुस आईं और बिना  पूछे उड-उड॒कर मकान देखने लगीं।
 पिताजी कहने लगे कि  मकान का निरीक्षण कर रही हैं कि उनके रहने योग्य है या  नहीं। 
कभी वे किसी रोशनदान पर जा बैठतीं, तो कभी खिड़की  पर। 
फिर जैसे आईं थीं वैसे ही उड़ भी गईं।
 पर दो दिन बाद  हमने कया देखा कि बैठक की छत में लगे पंखे के गोले में  उन्होंने अपना बिछावन बिछा लिया है, और सामान भी ले आईं  हैं और मज़े से दोनों बैठी गाना गा रही हैं। 
जाहिर है, उन्हें घर  पसंद आ गया था।   
माँ और पिताजी दोनों सोफे पर बैठे उनकी ओर देखे जा  रहे थे।
थोड़ी देर बाद माँ सिर हिलाकर बोलीं, “अब तो ये नहीं  उडेंगी। पहले इन्हें उड़ा देते, तो उड़ जातीं। अब तो इन्होंने यहाँ  घोंसला बना लिया है।”  
इस पर पिताजी को गुस्सा आ गया। 
वह उठ खड़े हुए  और बोले, “देखता हूँ ये केसे यहाँ रहती हैं! गौरैयाँ मेरे आगे  क्या चीज़ हैं! में अभी निकाल बाहर करता हूँ।”  
“छोड़ो जी, चूहों को तो निकाल नहीं पाए, अब चिडियों  को निकालेंगे!” माँ ने व्यंग्य से कहा।  
माँ कोई बात व्यंग्य में कहें, तो पिताजी उबल पड़ते हें  वह समझते हें कि माँ उनका मज़ाक उड़ा रही हैं। 
गौरैयों ने घोंसले में से सिर निकालकर नीचे की ओर झाँककर देखा और दोनों एक साथ  'चीं-चीं करने लगीं।
और माँ खिलखिलाकर हँसने लगीं।  
पिताजी को गुस्सा आ गया, इसमें हँसने की क्‍या बात है?   
माँ को ऐसे मौकों पर हमेशा मज़ाक सूझता है।
हँसकर बोली, चिडियाँ एक दूसरी से पूछ रही  हैं कि यह आदमी कौन है और नाच क्‍यों रहा है?   
तब पिताजी को और भी ज़्यादा गुस्सा आ गया और वह पहले से भी ज़्यादा ऊँचा कूदने लगे।   
गौरैयाँ घोंसले में से निकलकर दूसरे पंखे के डैने पर जा बैठीं। 
उन्हें पिताजी का नाचना जैसे  बहुत पसंद आ रहा था। 
माँ फिर हँसने लगीं, "ये निकलेंगी नहीं, जी। अब इन्होंने अंडे दे दिए होंगे।”   
“निकलेंगी कैसे नहीं?” पिताजी बोले और बाहर से लाठी उठा लाए। 
\इसी बीच गौरैयाँ फिर  घोंसले में जा बैठी थीं। 
उन्होंने लाठी ऊँची उठाकर पंखे के गोले को ठकोरा।
 “चीं-चीं' करती गौरियाँ  उड़कर पर्दे के डंडे पर जा बैठीं।  
इतनी तकलीफ़ करने की कया ज़रूरत थी।
 पंखा चला देते तो ये उड़ जातीं।
 माँ ने हँसकर कहा।   
पिताजी लाठी उठाए पर्दे के डंडे की ओर लपके। 
एक गौरैया उड़कर किचन के दरवाज़े पर  जा बैठी। 
दूसरी सीढ़ियों वाले दरवाज़े पर।   
माँ फिर हँस दी। 
तुम तो बड़े समझदार हो जी, सभी दरवाज़े खुले हैं और तुम गौरैयों को बाहर  निकाल रहे हो। 
एक दरवाज़ा खुला छोड़ो, बाकी दरवाज़े बंद कर दो। तभी ये निकलेंगी।   
अब पिताजी ने मुझे झिड़ककर कहा, “तू खड़ा क्या देख रहा है? जा, दोनों दरवाजे बंद कर दे!”  
मैंने भागकर दोनों दरवाज़े बंद कर दिए केवल किचन वाला दरवाज़ा खुला रहा।        
पिताजी ने फिर लाठी उठाई और गौरैयों पर हमला बोल दिया। 
एक बार तो झूलती लाठी माँ  के सिर पर लगते-लगते बची। 
चीं-चीं करती चिड़ियाँ कभी एक जगह तो कभी दूसरी जगह जा  बेठतीं। 
आखिर दोनों किचन की ओर खुलने वाले दरवाज़े में से बाहर निकल गईं। 
माँ तालियाँ बजाने  लगीं। 
पिताजी ने लाठी दीवार के साथ टिकाकर रख दी और छाती फैलाए कुर्सी पर आ बेठे।  
“आज दरवाज़े बंद रखो” उन्होंने हुक्म दिया। 
“एक दिन अंदर नहीं घुस पाएँगी, तो घर छोड़ देंगी।”  
तभी पंखे के ऊपर से चीं-चीं की आवाज सुनाई पड़ी। 
और माँ खिलखिलाकर हँस दीं। 
मैंने  सिर उठाकर ऊपर की ओर देखा, दोनों गौरैया फिर से अपने घोंसले में मौजूद थीं।   
“दरवाज़े के नीचे से आ गई  हैं,” माँ बोलीं।    
 मैंने दरवाजे के नीचे  देखा। 
सचमुच दरवाजों के  नीचे थोड़ी-थोड़ी जगह खाली  थी।         
पिताजी को फिर गुस्सा  आ गया। 
माँ मदद तो करती  नहीं थीं, बैठी हँसे जा रही  थीं।  
अब तो पिताजी गौरैयों  पर पिल पड़े। 
उन्होंने दरवाज़ों  के नीचे कपड़े ठूँस दिए ताकि  कहीं कोई छेद बचा नहीं रह  जाए। 
और फिर लाठी झुलाते  हुए उन पर टूट पड़े। 
चिड़ियाँ  चीं-चीं करती फिर बाहर  निकल गईं। 
पर थोड़ी ही देर  बाद वे फिर कमरे में मौजूद  थीं। 
अबकी बार वे रोशनदान  में से आ गई थीं जिसका एक शीशा टूटा हुआ था।     
“देखो-जी, चिडियों को मत निकालो,” माँ ने अबकी बार गंभीरता से कहा, अब तो इन्होंने  अंडे भी दे दिए होंगे। 
अब ये यहाँ से नहीं जाएँगी।  
क्या मतलब? मैं कालीन बरबाद करवा लूँ? पिताजी बोले और कुर्सी पर चढ़कर रोशनदान में  कपड़ा दूँस दिया और फिर लाठी झुलाकर एक बार फिर चिड़ियों को खदेड़ दिया। 
दोनों पिछले  आँगन की दीवार पर जा बेठीं।  
इतने में रात पड़ गई। हम खाना खाकर ऊपर जाकर सो गए। 
जाने से पहले मैंने आँगन में  झाँककर देखा, चिडियाँ वहाँ पर नहीं थीं। 
मैंने समझ लिया कि उन्हें अक्‍्ल आ गई होगी। 
अपनी  हार मानकर किसी दूसरी जगह चली गई होंगी।   
दूसरे दिन इतवार था। 
जब हम लोग नीचे उतरकर आए तो वे फिर से मौजूद थीं और मज़े से  बेठी मल्हार गा रही थीं। 
पिताजी ने फिर लाठी उठा ली। 
उस दिन उन्हें गौरैयों को बाहर निकालने  में बहुत देर नहीं लगी।   
अब तो रोज़ यही कुछ होने लगा। 
दिन में तो वे बाहर निकाल दी जातीं पर रात के वक्‍त जब   
हम सो रहे होते, तो न जाने  किस रास्ते से वे अंदर घुस  आतीं।     
पिताजी परेशान हो उठे।  
आखिर कोई कहाँ तक लाठी  झुला सकता है? 
पिताजी  बार-बार कहें, “मैं हार मानने  वाला आदमी नहीं हूँ।” पर  आखिर वह भी तंग आ गए  थे। 
आखिर जब उनकी  सहनशीलता चुक गई तो वह  कहने लगे कि वह गौरैयों का  घोंसला नोचकर निकाल देंगे।  
और वह फौरन ही बाहर से  एक स्टूल उठा लाए।          
घोंसला तोड़ना कठिन  काम नहीं था। 
उन्होंने पंखे के  नीचे फर्श पर स्टूल रखा और  लाठी लेकर स्टूल पर चढ़ गए।  
“किसी को सचमुच बांहर  निकालना हो, तो उसका घर  तोड़ देना चाहिए,” उन्होंने गुस्से  से कहा।  
घोंसले में से अनेक तिनके  बाहर की ओर लटक रहे थे,  गौरैयों ने सजावट के लिए मानो  झालर टाँग रखी हो। 
पिताजी ने लाठी का सिरा सूखी घास के तिनकों पर जमाया और दाईं ओर को  खींचा। 
दो तिनके घोंसले में से अलग हो गए और फरफराते हुए नीचे उतरने लगे।   
“चलो, दो तिनके तो निकल गए,” माँ हँसकर बोलीं, अब बाकी दो हज़ार भी निकल जाएँगे!   
तभी मैंने बाहर आँगन की ओर देखा और मुझे दोनों गौरैयाँ नज़र आईं। 
दोनों चुपचाप दीवार पर  बेठी थीं।
 इस बीच दोनों कुछ-कुछ दुबला गई थीं, कुछ-कुछ काली पड़ गई थीं। 
अब वे चहक  भी नहीं रही थीं।  
अब पिताजी लाठी का सिरा घास के तिनकों के ऊपर रखकर वहीं रखे-रखे घुमाने लगे। 
इससे  घोंसले के लंबे-लंबे तिनके लाठी के सिरे के साथ लिपटने लगे। 
वे लिपटते गए, लिपटते गए, और  घोंसला लाठी के इर्द-गिर्द खिंचता चला आने लगा। 
फिर वह खींच-खींचकर लाठी के सिरे के  इर्द-गिर्द लपेटा जाने लगा। 
सूखी घास और रूई के फाहे, और धागे और थिगलियाँ लाठी के सिरे  पर लिपटने लगीं। 
तभी सहसा ज्ञोर की आवाज़ आई, “चीं-चीं, चीं-चीं!!! ”   
पिताजी के हाथ ठिठक गए। 
यह क्या? कया गौरैयाँ लोट आईं हैं? मैंने झट से बाहर की ओर  देखा। 
नहीं, दोनों गौरैयाँ बाहर दीवार पर गुमसुम बैठी थीं।   
“चीं-चीं, चीं-चीं!” फिर आवाज़ आई। 
मैंने ऊपर देखा। 
पंखे के गोले के ऊपर से नन्‍्हीं-नन्‍्हीं  गौरैयाँ सिर निकाले नीचे की ओर देख रही थीं और चीं-चीं किए जा रही थीं। 
अभी भी पिताजी  के हाथ में लाठी थी और उस पर लिपटा घोंसले का बहुत-सा हिस्सा था। 
नन्‍हीं-नन्‍हीं दो गौरैयाँ! वे अभी भी झाँके जा रही थीं और चीं-चीं करके मानो अपना परिचय दे रही थीं, हम आ गई हैं। 
 हमारे माँ-बाप कहाँ हैं?  
मैं अवाक्‌ उनकी ओर देखता रहा। 
फिर मैंने देखा, पिताजी स्टूल पर से नीचे उतर आए हैं।  
और घोंसले के तिनकों में से लाठी निकालकर उन्होंने लाठी को एक ओर रख दिया है और चुपचाप  कुर्सी पर आकर बेठ गए हैं। 
इस बीच माँ कुर्सी पर से उठीं और सभी दरवाजे खोल दिए। 
नन्‍हीं  चिडियाँ अभी भी हाँफ-हाँफकर चिल्लाए जा रही थीं और अपने माँ-बाप को बुला रही थीं।     
उनके माँ-बाप झट-से उड़कर अंदर आ गए और चीं-चीं करते उनसे जा मिले और उनकी  नन्हीं-नन्हीं  चोंचों में चुगगा डालने लगे।
 माँ-पिताजी और मैं उनकी ओर देखते रह गए। 
कमरे में फिर  से शोर होने लगा था, पर अबकी बार पिताजी उनकी ओर देख-देखकर केवल मुसकराते रहे।
प्रिय नीलू, शेरू, ककू, पूत्रक और तुम सबकी मम्मी  
तुम सबको खूब प्यार।  
आज यहाँ पहुँचे एक हफ़्ता हो गया। मौसम अच्छा चल रहा है। 
यहाँ बसंत आ रहा है। 
सारे पेड़  नंगे खड़े हैं; एक अपनी विद्या जैसा पेड़ है जो हरा है, एक और जो नए साल पर घर-घर लगाया  जाता है। 
फिर भी फूल आ रहे हैं।
एक नीले और बैंगनी रंग का फूल है जो अपने यहाँ की सफ़ेद  कुमुदनी जैसे होते हैं। 
कुछ लाल, कुछ पीले। खुशबू नहीं होती। 
आज इतवार है-सो एक बजे खाना  खाकर आए और लिखने बैठ गए। 
आज हमने जो खाना खाया वह योगर्ट से शुरू हुआ-जैसा  आइसक्रीम कप होता है वैसा बड़े कप में। 
रोज सूप होता है। 
उसमें सफेद सेम जैसी-यहाँ की बीन  लंबी और पतली होती है-बरबटी जैसी। 
फिर आइसक्रीम। 
यही तीन कोर्स रोज सुबह शाम होते हैं।  
खाते खाते उकताहट हो रही है।  
कभी-कभी चावल होता है-- स्ट्यू यानी का  करी के साथ खाने के लिए। 
एक दिन  खरे सिके चिल्ले जैसी एक मिठाई आई  उसमें खट्टी बेरी का गूदा भरा था। 
सेवइयाँ -  पानी में उबली-सूप में रहती हैं। और  ब्रेड। 
सुबह ब्रेड बटर, मार्मलेड (जेली) या शहद। 
30 ग्राम की छोटी-छोटी 5  प्लास्टिक डिबियों में।  
शहर के बीच दूना नदी बहती है। 
यह यूरोप के कई देशों  में बहती है। 
नक्शे में देखोगे तो मिल  जाएगी, 'नेविसाद'शहर भी मिल जाएगा। 
हमने तुम लोगों के  लिए इटली के सिक्‍के, यहाँ के सिक्के,  एक सिक्‍का इण्डोनेशिया का - मॉरिशस  की कुछ टिकटें इकट्ठे किए हें। 
चीज़ें यहाँ  बहुत महंगी हैं - लोग कहते हैं मत खरीदो!  
रोज़ बाज़ार से गुजरते हैं तो तुम लोगों की  याद आती है बच्चों को देखकर।          
जो नदी है उसमें बड़े-बड़े यात्री जहाज  चलते हैं। 
इस देश के भी और हंगरी के भी।  
कल हमने देखे। 
यहाँ फुटबॉल बहुत खेलते  हैं। 
14 से 20 अप्रैल तक यहाँ विश्व टेबल  टेनिस चैम्पियनशिप होने वाली है। 
एकाध  रोज़ देखेंगे। 
बाज़ार में 20-20 मंजिल, 10-10  मंजिल की बिल्डिंगें हैं। 
यहाँ इस शहर में  हज़ारों वर्षो पहले आए भारतीयों की संतानें  हैं - यूरोपीय मालूम होते हैं। 
यहीं की वेशभूषा,  भाषा। 
लड़के स्केटिंग के बहुत शौकीन हैं। 
हमारे कमरे की खिड़की से खेल के मैदान दिखते हैं। 
 इस समय एक मैदान में फुटबॉल मैच हो रहा है। 
एक टीम की वर्दी सफ़ेद है दूसरे की लाल। 
मैदान  यहाँ से लगभग आधा फर्लाग दूर है पर हमारा कमरा पाँचवीं मंजिल पर है- इसलिए साफ दिखता  है। 
कमरे की खिड़की कमरे के बराबर ऊँची और चौड़ी है। 
अब हम लोग 22 हो गए हैं - 17 देश।  
माल्टा, मारीशस, मेक्सिको, बोलीविया, नाइजीरिया, माली, अंगोला, बंगलादेश, अफगानिस्तान,  इजिप्ट, जॉर्डन, इण्डोनेशिया, भारत, चीन, कोरिया, थाइलैंड। 
नेपाल का एक लड़का दुभाषिया है  टंक प्रसाद ढकाल। 
कल हम लोग शहर से बाहर एक पॉल्ट्री फार्म देखने जाएँगे - यूनिवर्सिटी की  बस से।     
कल दोपहर हमने शादी पार्टी के बाद घर जा रही एक दुल्हन भी देखी, अपनी खिड़की से।  
सफ़ेद कपड़े पहने थी, नीचे से ऊपर तक। 
सर पर सफ़ेद टोपी जैसी दिख रही थी। 
पचासेक लोग  थे। आगे के हाल बाद की चिट्टी में लिखेंगे। 
तुम लोग गौतम से एरोग्राम मँगा कर हमको चिट्ठी  लिखना। तुम सबको प्यार। 
अच्छे से रहना ताकि माँ को तकलीफ़ न हो।      
 राकेश का मन तो कह रहा था कि बिना पूरी तैयारी के नाटक नहीं खेलना चाहिए और जब नाटक  में अभिनय करने वाले कलाकार भी नए हों, मंच पर आकर डर जाते हों, घबरा जाते हों और कुछ-कुछ  बुद्धू भी हों, तब तो अधूरी तैयारी से खेलना ही नहीं चाहिए। 
उसके साथी मोहन, सोहन और श्याम  ऐसे ही थे। 
राकेश को उनके अभिनय पर बिलकुल भी विश्वास नहीं था। 
वह स्वयं अभिनय इसलिए  नहीं कर रहा था कि फुटबाल खेलते हुए वह अचानक गिर पड़ा था और उसके हाथ में चोट लग गई  थी और हाथ को एक पट्टी में लपेटकर गर्दन के सहारे लटकाए, रखना पड़ता था।   
समय था केवल एक सप्ताह का। 
सात दिन ऐसे निकल गए कि  पता भी नहीं लगा। 
मोहन, सोहन और श्याम यूँ तो अच्छी तरह अभिनय  करने लगे थे, पर राकेश को उनके बुद्धूपन से डर था। 
हर एक अपने  को दूसरे से अधिक समझदार मानता था। 
इसलिए यह भूल जाता था कि  वह कहाँ क्‍या कर रहा है बस कहने से मतलब! 
दूसरे चाहे उनकी  मूर्खतापूर्ण बातों पर हँस रहे हों, मगर वे पागलों की तरह आपस में ही  उलझने लगते थे।
नाटक खेलना बहुत आवश्यक था। 
मोहल्ले की इज्जत का सवाल  था। 
मोहल्ले के बच्चों ने मिल-जुलकर फालतू पड़े एक छोटे से  सार्वजनिक मैदान में दूब व फूल-पौधे लगाए थे। 
वहीं एक मंच भी बना  लिया था। 
राकेश की योग्यता पर सबको बहुत विश्वास भी था।   
राकेश ने पूर्वाभ्यास के सात दिनों में उन्हें बहुत अच्छी तरह  समझाया था। 
निर्देशन उसने इतना अच्छा दिया था कि छोटी-से-छोटी  और साधारण से साधारण बात भी समझ में आ जाए।   
खैर प्रदर्शन का दिन और समय भी आ गया। 
राकेश साज-सज्जा मोहन बोला, “मेरा तो दिल बहुत ज़ोरों से धड़क रहा है।”   
“मेरा भी”, सोहन ने सीने पर हाथ रखकर कहा।  
“तुम लोग पानी पियो और मन को साहसी बनाओ।” राकेश ने फिर हिम्मत बढ़ाई।  
जैसे-तैसे अभी तक तो ठीक-ठाक हो गया। 
अभिनेता मंच पर आ गए। पर्दा उठा।   
मोहन बना था चित्रकार। 
और सोहन बना था उर्दू का शायर। 
नाटक में दोनों दोस्त होते हैं।  
चित्रकार कहता है उसकी कला महान, शायर कहता है उसकी कला महान! श्याम बनता है  संगीतकार! 
वह उनसे मुलाकात करने उनके उस स्थान पर आता है, जहाँ वे यह बहस कर रहे हैं।  
बजाय इसके कि वह नए-नए मित्रों से मधुर बातें करे, बड़े-छोटे के इस विवाद में उलझ जाता है।  
वह कहता है संगीतकार की कला महान!      
अभी तक अभिनय अच्छी तरह चल रहा था। 
सबको अपना-अपना पार्ट याद आ रहा था। 
सब  ठीक-ठीक अभिनय करते चले जा रहे थे। 
अचानक श्याम पार्ट भूल गया!          
पर्दे की आड़ में राकेश स्वयं पूर नाटक लिए खड़ा था। 
वह हर एक संवाद का पहला शब्द  बोल रहा था, ताकि कलाकारों को संवाद याद आते रहें।   
मगर श्याम घबरा गया। वह सहसा चुप हो गया। 
उसके चुप होने से चित्रकार और शायर  महोदय भी चुप हो गए। 
होना यह चाहिए था कि दोनों कोई बात मन की ही बनाकर बात आगे बढ़ा देते। 
पर वे घबराकर राकेश की तरफ देखने लगे। 
संगीतकार महोदय भी पलटकर राकेश की ओर  देखने लगे।   
राकेश बार-बार संगीतकार जी का संवाद बोल रहा था मगर आवाज तेज होकर “माइक ' से  सबको न सुनाई दे जाए, इसलिए धीरे-धीरे फुसफुसाकर बोल रहा था, संगीतकार जी को वह हल्की  आवाज़ सुनाई नहीं दे रही थी।   
तभी शायर साहब संगीतकार के कंधे पर हाथ मारकर बोले “उधर जाकर सुन ले ना”  संगीतकार अपना वायलिन पकड़े-पकडे राकेश की ओर खिसक आए!   
दर्शक ठठाकर हँस पडे। 
संगीतकार जी और घबरा गए। 
जो कुछ सुनाई पड़ा उसे ही बिना  समझे-बूझे झट से बोलने लगे।   
संवाद था - “जब संगीत की स्वर-लहरी गूँजती है, तो पशु-पक्षी तक मुग्ध हो जाते हैं, शायर  साहब! आप क्या समझते हैं संगीत को?   
मगर संगीतकार साहब बोल गए यों - “जब संगीत की स्वर-लहरी गूँजती है तो पशु-पक्षी तक  मुँह की खा जाते हैं, गाजर साहब! आप क्या समझते हें हमें?”   
शायर साहब तपाक से बोले, “तुम्हारा सर! गाजर साहब हूँ मैं?”  दर्शक फिर ठठाकर हँस पड़े।   
चित्रकार महोदय ने मंच पर सूझ और अक्लमंदी दिखाने की कोशिश की - “इनका मतलब  है आपकी शायरी गाजर-मूली है और आप गाजर साहब हैं। 
सो इनकी कला महान है। मगर मेरी  कला इनसे भी महान है।”   
राकेश दाँत पीस रहा था। 
उसकी सारी मेहनत पर पानी पड़ गया था। 
पर इस तरह बात सँभलते  देखकर कुछ शांत हुआ।      
इस बार शायर साहब बुद्धूपना दिखा बैठे। 
गुस्सा होकर बोले, “तूने भी गलत बोल दिया। मुझे  गाजर साहब कहने की बात थी क्‍या? 
और मेरी शायरी गाजर-मूली है, तो तेरी चित्रकला झाड़ू फेरना  है, पोतना है, झख मारना हे।”   
चित्रकार महोदय ने हाथ उठाकर कहा “देख, मुँह सँभालकर बोल! ”  
दर्शक फिर बड़े ज़ोर से हँस पड़े।  
राकेश घबरा रहा था। गुस्सा भी आ रहा था उसे और रोना भी। 
सारी इज्जत मिट्टी में मिल गई।   
पर अब क्या हो? वह बार-बार दोनों हथेलियों को मसल रहा था और कोई तरकीब सोच रहा था।   
इधर मंच पर तीनों में जोरों से तू-तू मैं-मैं हो रही थी। 
चित्रकार महोदय हाथ में कूची पकड़े,  आँखें नचा-नचाकर, मटक-मटककर बोल रहे थे-
“अरे चमगादड़ तुझे क्या खाक शायरी करना आता है! ज़बरदस्ती ही तुझे यह पार्ट दे दिया। तूने सारा गड़बड़ कर दिया।”     
“मुझे चमगादड़ कहता है? अरे आलूबुखारे, शायरी तो मेरी बातों से टपकती है। तूने कभी  “ट्थ-ब्रुश' के अलावा कोई ब्रुश उठाया भी है? 
यहाँ चित्रकार बना दिया तो सचमुच ही अपने को  चित्रकार समझ बेठा।”      
 दर्शक हँसी से लोटपोट हुए जा रहे थे। संगीतकार महोदय कभी उन दोनों लड़ते कलाकरों की  ओर हाथ नचाते, कभी दर्शकों की ओर।   
तभी तेज़ी से राकेश मंच पर पहुँच गया। 
सब चुप हो गए, सकपका गए। 
राकेश पहुँचते ही  एक कुर्सी पर बैठते हुए बोला - “आज मुझे अस्पताल में हाथ पर पट्टी बँधवाने में देर हो गई, तो  तुमने इस तरह 'रिहर्सल' की है! 
ज़ोर-ज़ोर से लड़ने लगे। अभिनय का दिन बिलकुल पास आ गया  है और हमारी तैयारी का यह हाल है।”   
चित्रकार महोदय ने इस समय अक्लमंदी दिखाई बोले, “हम क्‍या करें, डायरेक्टर साहब? पहले  इसी ने गलती की।”   
राकेश बात काटकर बोला, “अरे तो मैंने कह नहीं दिया था कि रिहर्सल में भी यह मानकर  चलो कि दर्शक सामने ही बैठे हैं।
 अगर गलती हो गई थी, तो वहीं से दुबारा रिहर्सल शुरू कर देते।  यह क्या कि लड़ने लगे। सब गड़बड़ करते हो।”   
बात राकेश ने बहुत सँभाल ली थी। 
पर्दे की आड़ में खड़े अन्य साथी मन ही मन राकेश की तुरतबुद्धि की प्रशंसा कर रहे थे। 
दर्शक सब शांत थे, भौचक्के थे। 
वे सोच रहे थे यह क्‍या हो गया!  वे तो समझ रहे थे कि नाटक बिगड़ गया, मगर यहाँ तो नाटक में ही नाटक था। 
उसकी रिहर्सल  ही नाटक था। 
मानो इस नाटक में नाटक की तैयारी की कठिनाइयों और कमज़ोरियों को ही दिखाया  गया था!   
राकेश कह रहा था, “देखिए, हमारे नाटक का नाम हे “बड़ा कलाकार” और बड़ा कलाकार  वह है, जो दूसरे की त्रुटियों को नहीं अपनी त्रुटियों को देखे और सुधारे। 
आइए, अब हम फिर से  'रिहर्सल' शुरू करते हैं।”  तभी राकेश के इशारे पर पर्दा गिर गया। 
दर्शक नाटक की भूरि-भूरि प्रशंसा करते हुए अपने  घर चले गए। 
दस भारतीयों ने एक नोका में दुनिया  का चक्कर लगाया था। 
उस नौका  का नाम 'तृष्णा' था। 
यह पहला  ऐसा भारतीय अभियान था जो  विश्व यात्रा पर निकला था। 
उसी  दल के एक सदस्य के यात्रा-वर्णन  के कुछ अश-     
नौका पर जीवन  नौका पर जीवन अति व्यस्त था। 
हमारे पास  स्वचालन की व्यवस्था नहीं थी अतः तृष्णा के  चक्के चौबीसों घंटे सँभालने के लिए  आदमियों की ज़रूरत थी। 
हम हर घंटे बाद  चकक्‍का सँभालने का काम बदलते। 
एक चक्‍का  सँभालता तो दूसरा जहाजों, द्वीपों और ह्नेल  ४ मछलियों आदि पर नज़र रखता।         
लोग चौकसी से हटते वे अपने कपड़े बदलते, खाना खाते, पढ़ते, रेडियो सुनते और अपनी  ड्यूटी के अन्य कार्य जैसे रेडियो की जाँच, इंजन की  जाँच तथा व्यंजन सूची के अनुसार भोजन बनाने के  लिए राशन देने का काम निबटाते।                  
एक सदस्य “माँ की भूमिका' (मदर वाच)  निभाता। 
उसे खाना पकाने, बर्तन माँजने, शौचालय की  सफ़ाई जैसे काम करने पड़ते ताकि नौका स्वच्छ रहे।   
'माँ की भूमिका' बारी-बारी से सबको करनी पड़ती। 
एकमात्र यही ड्यूटी ऐसी थी जिसके बाद  आदमी पूरी रात आराम कर पाता। 
पाँच दिनों में केवल एक बार बारी आती और यदि मौसम ठीक  रहता तो नींद आ पाती।   
इस कठिन दिनचर्या के कारण शतरंज खेलने के लिए या किसी और मनोरंजन के लिए समय  ही नहीं मिलता था और न ही बोरियत के लिए वक्‍त था। 
व्यस्तता खूब थी।   
दिन में एक बार हम नौका पर “खुशी का घंटा' बिताते।   
अभियान दल के सभी सदस्य 16.00 बजे डेक पर आते और एक घंटा मिल-जुलकर बिताते। 
 मदर वाच अधिकारी सबके लिए उनकी इच्छानुसार चाय-कॉफी बनाता या शीतल पेय देता। 
वह  कुछ नाश्ता भी बनाता।   
पानी की समस्या  एक बार बौछार आई, मैं बाहर को भागा, अपना शरीर तर किया और शरीर तथा बालों में साबुन  लगा डाला। 
आकाश में बादल जमकर छाए थे और मुझे विश्वास था कि कुछ देर में पानी बरसेगा।  
अचानक वर्षा थम गई।
 मैंने पाँच मिनट और फिर दस मिनट तक प्रतीक्षा की लेकिन वर्षा का  नामो-निशान नहीं था। 
साबुन की चिपचिपाहट और ठंडक के कारण समुद्री पानी में नहाने का  फैसला किया। यह सबसे गलत काम था। 
गंदगी, साबुन और समुद्री जल ने मेरे शरीर पर एक मोटी,  चिपचिपी और खुजलाहटवाली परत जमा दी, जो आसानी से छूटती नहीं है। 
मुझे उस परत को छुड़ाने  के लिए कंघी और ब्रुश का सहारा लेना पड़ा। 
छाती, हाथ और पैरों पर उन्हें फेरने से ही छुटकारा  मिला। 
नेतिक शिक्षा यही है कि जब नौका पर स्नान करना हो  तो अपने पास पर्याप्त पानी रखो या विशेष समुद्री-जल साबुन का  प्रयोग करो- समुद्री जल में साधारण साबुन का उपयोग मत करो।     
 नौका पर पहनने के लिए केवल दो जोड़ी कपड़े होने के  कारण हमें उन्हें बार-बार धोना पड़ता। 
नौका पर कपड़े सुखाने के  लिए हमने उसके चारों ओर एक तार बाँध रखा था जिसमें हम  क्लिप लगाकर कपड़े सुखाते। 
तेज़ हवाओं के कारण अथवा पाल  की रस्सियाँ बाँधते समय कभी-कभी कपड़े गायब भी हो जाते।          
हम सब इस अभियान के खतरों को जानते थे। 
हमें यह भी ज्ञात  था कि शायद हम कभी वापस न लौट सके, शुरू में ही हमें  खराब मौसम का सामना करना पड़ा । 
हम रुकना नहीं चाहते थे, इसलिए मरम्मत का काम चलती नौका में ही करने की ठानी। 
कैप्टन ऐसे मौसम में 15 मीटर ऊँचे  मस्तूल पर चढ़े और उन्होंने एंटीना की मरम्मत की। 
यदि थोड़ी-सी भी असावधानी हो जाती तो वे  आसानी से मस्तूल से टपककर समुद्र की गहराइयों में समा सकते थे।   
मेडागास्कर के पास एक तूफ़ान आया और 12 मीटर ऊँची समुद्र की लहरें हमारी नौका पर  टूट पड़ी और उसे पानी से भर दिया।
अभियान दल के सदस्य अनेक बार समुद्र  में गिर गए लेकिन सौभाग्य से उन्हें वापस  नौका पर खींच लिया गया क्‍योंकि उन्होंने नौका से जुड़ी रस्सियों को अपनी बेल्ट से  बाँध रखा था।          
केप ऑफ गुड होप का चक्कर लगाते  समय भी हम खतरनाक तूफ़ान से टकराए।  
हवा की गति थी 120 किलोमीटर प्रति घंटा और समुद्री लहरों की ऊँचाई 15 मीटर। 
हर क्षण, मौत  को आमंत्रण दे रहा था। 
हम केप से पाँच किलोमीटर दूर बह गए। 
हमें लगा कि हमारी नौका किसी  चट्टान से टकराकर चूर-चूर हो जाएगी। 
हमने अपने जीवन रक्षक उपकरण खो दिए, रेडियो सैट  बेकार हो गया, एरियल टूट गए और पूरी दुनिया से अगले 15 दिनों के लिए हमारा रेडियो संपर्क  टूट गया। 
भारतीय समाचारपत्रों ने खबर छाप दी कि “तृष्णा' लापता है, जिस कारण हमारे परिवारजन  और मित्रगण बुरी तरह घबरा गए। 
एक दल हमारी तलाश में भेजा गया लेकिन वह असफल होकर  लौट गया।   
अनुभव बढ़ने के साथ हम नौका को निश्चित राह पर बनाए रखने में सफ़ल रहे।   
प्रथम भारतीय नौका अभियान दल विश्व की परिक्रमा कर 54,000 किलोमीटर की दूरी मापकर  470 दिन की ऐतिहासिक यात्रा के बाद, 10 जनवरी, 1987 को 6.00 बजे मुंबई बंदरगाह पहुँचा।  
जैसे ही तृष्णा के दस सदस्यीय अभियान दल ने गेटवे ऑफ इंडिया की सीढ़ियों पर कदम रखे, भीड़  खुशी से चिल्ला उठी, आतिशबाजी छोड़ी गई, बंदूकें दागी गईं और हमारे स्वागत में सायरन बजाए  गए। 
हममें से कई अपने परिवारों से साढ़े पंद्रह माह से बिछुड़े हुए थे। 
'आपका स्वागत है, स्वागत  है, पापा', “हमें आपकी याद आती थी' जैसे प्लेकार्ड हाथों में थामें हमारे बच्चों ने हमें सचमुच रुला  दिया। 
लेकिन यहाँ केवल हमारे परिवार ही स्वागत में नहीं खड़े थे बल्कि पूरा गेटवे ऑफ इंडिया  मित्रों और शुभचिंतकों से अटा पड़ा था।   
10 जनवरी, 1987 को तृष्णा पर “फर्स्ट डे कवर' और स्मारक टिकिट जारी किए गए। 
उसके  बाद तृष्णा को खींचकर पानी से बाहर निकाला गया और रेल के दो वैगनों पर लादा गया ताकि  गणतंत्र दिवस परेड में उसे शामिल किया जा सके।   
तृष्णा 6 दिनों में दिल्‍ली पहुँच गई किंतु हमारी समस्याएँ समाप्त नहीं हुईं। 
उसे उतारने के लिए  लंबी भुजा वाली क्रेन चाहिए थी। 
दिल्ली की व्यस्त सड़कों पर नौका ले जाने के लिए न केवल  वृक्षों की डालियाँ छाँटगी पड़ीं बल्कि बिजली और टेलीफोन के तारों को भी ऊँचा उठाना पड़ा।  
पूरी रात मेहनत करने के बाद हम जैसे-तैसे 23 जनवरी को परेड की फुल ड्रेस रिहर्सल के लिए  झाँकी तैयार कर सके। 
गणतंत्र दिवस परेड में भाग लेने वाली तृष्णा की झाँकी अब तक बनी सबसे  बडी झाँकियों में से एक थी।  
है 10 यह पहला अवसर था जब हममें से किसी ने  गणतंत्र दिवस परेड में भाग लिया। 
हम सेना की  टुकड़ी के अंग थे और 26 जनवरी को जब हम  राजपथ से गुज़रे तो हमारा तालियों से जोरदार  स्वागत हुआ।
60 साल की बात करने से पहले मैं कुछ साल और पीछे जाना चाहता  हूँ। 
लाहौर को याद करना चाहता हूँ, जब मैं बैडमिंटन चेंपियन था। स्कूल  ग्राउंड में एक दिन ध्यानचंद को हॉकी खेलते देखा। 
उसके बाद मैं हॉकी  का ही हो गया। 
यह बताता है कि बड़े खिलाड़ी को देखना आप पर  कितना असर डालता है।          
1948 ओलंपिक से पहले हालात  बहुत खराब थे। 
हमें भी लाहौर से भागना  पड़ा था। 
किसी तरह बंबई (मुम्बई) में कैंप लगा। सब कुछ बिखरा  हुआ था। 
हमारी टीम में कोई घर ऐसा नहीं था जहाँ कोई ट्रैजडी न  हुई हो। 
दिमाग खेल से ज़्यादा भारत-पाकिस्तान के अलगाव और  ड्रैजडी पर था।   
हम लंदन पहुँचे। 
वहाँ भी विश्व युद्ध के बाद के हालात थे।  
शहर सँभल नहीं पाया था। 
बिल्डिंग में गोलियों के निशान दिखाई  देते थे। 
ओलंपिक ड्रॉ निकला। 
भारत और पाकिस्तान अलग-अलग  हॉफ में थे। 
सबको यही लग रहा था कि इन्हीं दोनों मुल्कों का फाइनल होगा। 
सेमीफाइनल में एक  दिन हमें हॉलैंड और पाकिस्तान को इंग्लैड से खेलना था। 
वेंबली स्टेडियम था जहाँ आमतौर पर  फुटबॉल होता था। 
बारिश के बीच हम बड़ी मुश्किल से हॉलैंड को 2-1 से हरा पाए।
इंग्लैंड ने पाकिस्तान को हरा दिया। 
अब इंग्लैंड से फाइनल था। 
क्वीन मौजूद  थीं। 
हमने इंग्लैंड को 4-0 से हराया। 
हमारी टीम में कोई ऐसा नहीं  था जिसकी आँख में आँसू न हों। 
उसी मुल्क में आकर हम जीते  थे, जिसने हम पर राज किया। 
उसी के घर में हराया था। 
पहली  बार विश्व स्तर पर कहीं जन-गण-मन बजा। 
हमें गर्व है कि यह  इंग्लैंड में हुआ। 
इससे बड़ा लम्हा  नहीं हो सकता। 
सारे दुख-दर्द  भूल गए थे। 
आज़ाद भारत ने  पहली बार दुनिया को दिखाया था कि वह क्‍या कर सकता है।              
मुझे अफ़सोस है कि उसके बाद हॉकी का स्तर गिरा है।  
गिरावट सिर्फ़ हॉकी में ही नहीं, कई खेलों में है। 
कुल मिलाकर  टीम गेम की हालत  खराब हुई है।  
व्यक्तिगत खेलों में ज़रूर सफलताएँ मिली हैं।  
विश्वनाथन आनंद हैं, सानिया मिर्जा हैं। 
लेकिन उन्हें  ऊपर लाने में कोई सिस्टम काम नहीं आया। 
यह  उनकी अपनी मेहनत और परिवार के सपोर्ट का  नतीजा है। 
मैं यही कहना चाहता हूँ कि सिस्टम  गड्बड़्‌ है। 
इसे ठीक करना पड़ेगा। 
बेसिक सुविधाएँ देनी ही पड़ेगीं। 
जैसे, आपको हॉकी खेलने के  लिए सिंथेटिक टर्फ ज़रूर चाहिए। 
लेकिन हमारे मुल्क में कितने हैं।   
अंग्रेजों के समय में एक बात अच्छी थी कि हर स्कूल में खेल बहुत ज़रूरी था। 
तब खेलना  उतना ही ज़रूरी था, जितना पढ़ना । 
लेकिन यह बदला। खेल खास जगह नहीं पा सका। 
कुछ  बदलाव है। लेकिन इतना काफी नहीं है।  
हर स्कूल में मैदान ज़रूरी हैं। 
आबादी के  साथ खेल की जगह खत्म होती जा रही  है। 
हमारे समय में कोचिंग ज़रूर आज  जैसी नहीं थी। 
सीनियर खिलाड़ी एक तरह  से कोच होते थे। 
लेकिन ज़रूरत से ज़्यादा  कोचिंग और तकनीक के इस्तेमाल का  क्या वाकई हमें फ़ायदा हुआ है? 
मेरा मतलब यह है कि खिलाड़ियों में जज़्बा ज़रूरी है।  
शूटिंग में भारत ने तरक्की की है। 
क्रिकेट में कुछ  सफलताएँ मिली हैं। 
लेकिन 60 साल में हम  हॉकी सहित उन खेलों में पिछड़े हैं जिनमें सबसे  आगे थे। 
जिनमें आगे आए हें, वहाँ सबसे आगे  नहीं हैं।         
देश के बेहतरीन हॉकी खिलाड़ियों में एक श्री केशवदत्त 1948 और 1952 की स्वर्ण विजेता  ओलांपिक टीम का हिस्सा थे। 
इस समय वह कोलकाता में रहते हैं।
एक थी लड़की। 
नाम था उसका वलली अम्माई। 
आठ बरस की थी। 
उसे अपने घर के दरवाजे पर  खड़े होकर सड़क की रौनक देखना बड़ा अच्छा लगता था।   
वलली अम्माई को अपना नाम भी बड़ा अच्छा लगता था। 
वैसे, दुनिया में ऐसा कौन होगा जिसे  अपना नाम पसंद न हो?   
सड़क पर वलली अम्माई की उम्र का कोई साथी नहीं था। 
अपनी दहलीज पर खड़े रहने के  अलावा वह कर भी क्‍या सकती थी? 
और फिर उसकी माँ ने उसे सख्त ताकीद कर रखी थी कि  वह खेलने के लिए अपनी सड़क छोड़कर दूसरी सड़क पर न जाए।  
सड॒क पर सबसे ज्यादा आकर्षित करनेवाली वस्तु, कस्बे की बस थी जो हर घंटे उधर से  गुजरती थी। 
एक दफा जाते हुए और एक दफा, लौटते हुए। 
हर बार नयी-नयी सवारियों से लदी  हुई बस का देखना, वलली अम्माई की कभी न खत्म होने वाली खुशी का खजाना था।                 
हर रोज़ वह बस को देखती। 
और एक दिन एक नन्‍हीं सी इच्छा उसके नन्हे से दिमाग में घुस  कर बैठ गई। 
कम से कम एक बार तो वह बस की सैर करेगी ही।
 नन्‍हीं-सी इच्छा, बड़ी और बड़ी  होती चली गई। 
वल्‍ली बड़ी हसरत से उन लोगों की तरफ देखती जो सड़क के नुक्कड़ पर बस  से उतरते-चढ़ते, जहाँ पर बस आकर रुकती थी। 
उनके चेहरे इसके दिल में सौ-सौ इच्छाएँ, सपने  और आशाएँ जगा जाते। 
उसकी कोई सखी-सहेली जब उसे अपनी बस-यात्रा का किस्सा सुनाती,  शहर के किसी दृश्य का हाल बताकर डींग हाँकती, तो वल्‍ली जल-भुन जाती “घमंडी...घमंडी ”  वह चिल्लाती। 
चाहे वल्‍ली और उसकी सहेलियों को इस शब्द का अर्थ मालूम नहीं था, फिर भी  इसका बेधड॒क इस्तेमाल करतीं।   
दिनों-दिन, महीनों-महीने वलली ने बस-यात्रा से संबंधित छोटी-मोटी जानकारी गाँव से  कभी-कभार शहर जानेवालों और बस में प्राय: सफ़र करते रहने वाले यात्रियों की आपसी बातचीत  से प्राप्त कर ली थी। 
उसने आप भी कुछ लोगों से इस बारे में सवाल पूछे थे।   
शहर उसके गाँव से कोई दस किलोमीटर दूर था। 
एक ओर का भाड़ा था तीस पैसे। 
इसका  मतलब, जाने और लौटने-दोनों ओर के साठ पैसे। 
शहर तक पहुँचने में बस को पौन घंटा लगता  था। 
शहर पहुँचकर, अगर वह बस में ही बेठी रहे और तीस पैसे और चुका दे तो उसी बस में  बैठी-बैठी वापस भी आ सकती है। 
यानी अगर वह गाँव से दोपहर एक बजे चल दे तो पौने दो  बजे शहर पहुँच जाएगी। 
और फिर उसी बस से वह अपने गाँव कोई तीन बजे लौट आएगी।   
इसी प्रकार वह हिसाब पर हिसाब लगाती रही, योजना पर योजना बनाती रही।   
एक दिन की बात है, जब यह बस गाँव की सीमा पार करके बड़ी सड़क पर प्रवेश कर रही  थी, एक नन्‍हीं-सी आवाज़ पुकारती हुई सुनाई दी, “बस को रोको...बस को रोको।” 
एक नन्हा-सा  हाथ हिल रहा था।   
बस धीमी हो गई। 
कंडक्टर  ने बाहर झाँका और कुछ तुनककर  कहा, “अरे भई! कौन चढ़ना चाहता  है? उनसे कहो कि जल्दी करें...  सुना तुमने?”  
“बस...मैं इतना जानती हूँ कि  मुझे शहर जाना है...और यह रहा  तुम्हारा किराया,” उसने रेज़गारी  दिखाते हुए कहा।   
“ठीक! ठीक! पहले बस में चढ़ो तो!” कंडक्टर ने कहा और फिर उसे धीरे से उठाकर बस  में चढ़ा लिया।   
“च च च...मैं अपने आप चढ़ूँगी...तुम मुझे उठाते क्यों हो?”  
कंडक्टर बड़ा हँसोड़ था।
“अरी मेम साहिब! नाराज क्‍यों होती हो?...बैठो...इधर पधारो... ”  उसने कहा।  
“रास्ता दो भई रास्ता...मेम साहिब तशरीफ़ ला रही हैं।”  
दोपहर के उस समय आने-जाने वालों की भीड़-भाड़ घट जाती थी। 
पूरी बस में कुल  छह-सात सवारियाँ बैठी हुई थीं।  
सभी मुसाफिरों की नज़र वलल्‍ली पर थी और वे सब कंडक्टर की बातों पर हँस रहे थे।  
वल्ली मन ही मन झेंप गई। 
आँखें फेर कर वह जल्दी से एक खाली सीट पर जा बैठी।  
“गाड़ी चलाएँ? बेगम साहिबा।” कंडक्टर ने मुसकराकर पूछा। 
उसने दो बार सीटी बजाई। 
बस  गरजती हुई आगे को बढ़ी।  
वलली सब कुछ आँखें फाडुकर देख रही थी। 
खिड़कियों से बाहर लटक रहे परदे के कारण  उसे बाहर का दृश्य देखने में बाधा पड़ रही थी। 
वह अपनी सीट पर खड़ी हो गई और बाहर  झाँकने लगी।  
इस समय बस एक नहर के किनारे-किनारे जा रही थी। 
रास्ता बहुत ही तंग था। 
एक ओर नहर  थी और उसके पार ताड़ के वृक्ष, घास के मैदान, सुदूर पहाड़ियाँ और नीला आकाश! 
दूसरी ओर  एक गहरी खाई थी, जिसके परे दूर-दूर तक फैले हुए हरे-भरे खेत! 
जहाँ तक नज़र जाती, हरियाली  ही हरियाली!   
अहा! यह सब कुछ कितना अद्भुत था! 
अचानक एक आवाज्ञ आई और वह चौंक गई। 
“सुनो  बच्ची!” वह आवाज़ कह रही थी, “इस तरह खड़ी मत रहो, बैठ जाओ!”   
वल्ली बैठ गई और उसने देखा कि वह कौन था? 
वह एक बड़ी उम्र का आदमी था, जिसने  उसी के भले के लिए यह कहा था। 
लेकिन उसके इन शब्दों से वह चिढ़ गई।   
“यहाँ कोई बच्ची नहीं है”, उसने कहा, “मैंने पूरा भाड़ा दिया है।”   
कंडक्टर ने भी बीच में पड़ते हुए कहा, “जी हाँ, यह बड़ी बेगम साहिबा हैं। क्या कोई बच्चा  अपना किराया अपने आप देकर शहर जा सकता है?”   
वलल्‍ली ने आँखें तरेरकर उसकी ओर देखा। 
“मैं बेगम साहिबा नहीं हूँ, समझे!... और हाँ, तुमने  अभी तक मुझे टिकट नहीं दिया है।”   
“अरे हाँ!” कंडक्टर ने उसी के लहजे की नकल करते हुए कहा, और सब हँसने लगे। 
इस  हँसी में वलली भी शामिल थी।   
कंडक्टर ने एक टिकट फाड़ा और उसे देते हुए कहा, “आराम से बैठो! सीट के पैसे देने के  बाद कोई खड़ा क्‍यों रहे?”   
“मुझे यह अच्छा लगता है”, वह बोली।   
“खड़ी रहोगी तो गिर जाओगी, चोट खा जाओगी-गाड़ी जब एकदम मोड काटेगी ...या झटका  लगेगा। तभी मैंने तुम्हें बैठने को कहा है, बच्ची! ”   
“मैं बच्ची नहीं हूँ, तुम्हें बता दिया न!” उसने कुढ़कर कहा, “मैं आठ साल की हूँ।”  
“क्यों नहीं...क्यों नहीं! में भी कैसा बुद्धू हूँ! आठ साल! बाप रे!”   
बस रुकी। 
कुछ नए मुसाफ़िर बस में चढ़े और कंडक्टर कुछ देर के लिए व्यस्त हो गया। 
वल्ली बैठ गई। 
उसे डर था कि कहीं उसकी सीट ही न चली जाए! 
एक बड़ी उम्र की औरत आई  और उसके पास बैठ गई।   
“अकेली जा रही हो, बिटिया?” जैसे ही बस चली, उसने वलली से पूछा।  
“हाँ, में अकेली जा रही हूँ। मेरे पास मेरा टिकट है।” उसने अकड़ कर तीखा जवाब दिया।  
“हाँ...हाँ, शहर जा रही हैं...तीस पैसे का टिकट लेकर” कंडक्टर ने सफाई दी।  
“आप अपना काम कीजिए, जी!” वल्‍ली ने टोका, लेकिन उसकी अपनी हँसी भी छूट रही   
कंडक्टर भी खिल-खिलाकर हँसने लगा।   
“इतनी छोटी बच्ची के लिए घर से अकेले निकलना क्या उचित है?” बुढ़िया की बक-झक  जारी थी। 
“तुम जानती हो, शहर में तुम्हें कहाँ जाना है? किस गली में? किस घर में?”   
“आप मेरी चिंता न करें। मुझे सब मालूम है,” वल्ली ने पीठ मोड़, मुँह खिड़की की ओर  करके बाहर झाँकते हुए कहा।   
यह उसकी पहली यात्रा थी। 
इस सफर के लिए उसने सचमुच कितनी सावधानी और कठिनाई  से योजना बनाई थी। 
इसके लिए उसे छोटी-छोटी जो रेज़गारी भी हाथ लगी, इकट्ठी करनी पड़ी-उसे  अपनी कितनी ही इच्छाओं को दबाना पड़ा...जेसे कि वह मीठी गोलियाँ नहीं खरीदेगी...खिलोने,  गुब्बारे...कुछ भी नहीं लेगी। 
कितना बड़ा संयम था यह! 
और फिर विशेष रूप से उस दिन, जब  जेब में पैसे होते हुए भी, गाँव के मेले में गोल-गोल घूमने वाले झूले पर बैठने को उसका कितना  जी चाह रहा था।   
पैसों की समस्या हल हो जाने पर, उसकी दूसरी समस्या यह थी कि वह माँ को बताए बिना  घर से कैसे खिसके? 
लेकिन इस बात का हल भी कोई बड़ी कठिनाई पैदा किए बिना ही निकल  आया। 
हर रोज़, दोपहर के खाने के बाद, उसकी माँ कोई एक बजे से चार-साढ़े चार बजे तक सोया  करती थी। 
वल्‍ली का, बीच का यह समय गाँव के अंदर सैर-सपाटे करने में बीतता था। 
लेकिन  आज वह यह समय गाँव से बाहर की सैर में लगा रही थी।  
बस चली जा रही थी-कभी खुले मैदान में से, कभी किसी गाँव को पीछे छोड़ते हुए और  कभी किसी ढाबे को। 
कभी यह लगता कि वह सामने से आ रही किसी दूसरी गाड़ी को निगल  जाएगी या फिर किसी पैदल यात्री को।
...लेकिन यह क्या? वह तो उन सबको, दूर पीछे छोड़ती हुई  बड़ी सावधानी-सफाई से आगे निकल गई। 
पेड़ दौड़ते हुए उसकी ओर आते दिखाई दे रहे थे...  लेकिन बस रुकने पर वे स्थिर हो जाते और चुपचाप-बेबस से खड़े रहते।     
अचानक खुशी के मारे वल्‍ली तालियाँ पीटने लगी। 
गाय की एक बछिया अपनी दुम ऊपर  उठाए सडक के बीचों-बीच बस के ठीक सामने दौड़ रही थी। 
ड्राइवर जितनी ज़ोर से भोंपू बजाता,  उतना ही ज़्यादा वह डर कर बेतहाशा भागने लगती।       
वल्ली को यह दृश्य बहुत ही मज़ेदार लगा और वह इतना हँसी, इतना हँसी कि उसकी आँखों  में आँसू आ गए।  
“बस...बस बेगम साहिबा!” कंडक्टर ने कहा, “कुछ हँसी कल के लिए रहने दो।”  
आखिर बछिया एक ओर निकल गई। 
और फिर बस रेल के फाटक तक जा पहुँची।
दूर से रेलगाड़ी एक बिंदु के समान लग रही थी। 
पास आने पर वह बड़ी और बड़ी होती चली गई। 
जब  वह फाटक के पास से धड़्धड़ाती-दनदनाती हुई निकली तो बस हिलने लगी। 
फिर बस आगे बढ़ी  और रेलवे-स्टेशन तक जा पहुँची। 
वहाँ से वह भीड़-भड़क्‍के वाली एक सड़क से गुजरी, जहाँ दोनों  ओर दुकानों की कतारें थी। 
फिर मुडुकर वह एक और बड़ी सड़क पर पहुँची। 
इतनी बड़ी-बड़ी  सजी हुई दुकानें, उनमें एक से एक बढ़कर चमकीले कपडे और दूसरी चीज़ें। 
भीड़ की रेलम-पेल।  
वल्ली हैरान, भौंचक्‍की-सी, हर चीज़ को आँखें फाड़े देख रही थी।  
बस रुकी, और सभी यात्री उतर गए।   
“ए बेगम साहिबा! आप नहीं उतरेंगी क्या? तीस पैसे की टिकट खत्म हो गई।” कंडक्टर ने  कहा।   
“मैं इसी बस से वापस जा रही हूँ”, उसने अपनी जेब में से तीस पैसे और निकालकर रेज़गारी  कंडक्टर को देते हुए कहा।   
“क्या बात है?”  “कुछ नहीं, मेरा बस में चढ़ने को जी चाहा...बस! ”  
“तुम शहर देखना नहीं चाहती?”   
“अकेली? न बाबा न। मुझे डर लगता है।” उसने कहा। 
उसके हाव-भाव पर कंडक्टर को  बड़ा मज़ा आ रहा था।  
“लेकिन तुम्हें बस में आते हुए डर नहीं      लगा?” उसने पूछा।   
“इसमें डर की क्‍या बात है?” वलली ने जवाब दिया।  
“अच्छा तो उतर कर...उस जलपान-गृह में हो आओ...कॉफी पी लो...इसमें डर की क्‍या बात  है?”  
“ऊँ हूँ...मैं नहीं पिऊँगी।”  
“अच्छा तो क्या मैं तुम्हारे लिए कुछ पकौड़े या चबेना लाऊँ?”  
“नहीं, मेरे पास इनके लिए पैसे नहीं हैं...मुझे बस एक टिकट दे दो।”  
“जल-पान के लिए तुम्हें पैसे की ज़रूरत नहीं। पैसे में दूँगा।”  
“मैंने कह दिया न नहीं...” उसने दृढ़तापूर्वक कहा।  
नियत समय पर बस फिर चल पड़ी। 
लौटती बार भी कोई खास भीड़ नहीं थी।   
एक बार फिर वही दृश्य! 
लेकिन वह ज़रा भी नहीं ऊबी! 
हर दृश्य में उसे पहले जैसा मज़ा  आ रहा था।   
लेकिन अचानक-  ओह देखो...वह बछिया...सडुक पर मरी पड़ी थी। 
किसी गाड़ी के नीचे आ गई थी।   
ओह! कुछ क्षण पहले जो एक प्यारा, सुंदद जीव था, अब अचानक अपनी सुंदरता और  सजीवता खो रहा था। 
अब वह कितना डरावना लग रहा था।
...फैली हुई टाँगें, पथराई हुई आँखें, खून  से लथपथ...   
ओह! कितने दुख की बात!  
“यह वही बछिया है न जो बस के आगे-आगे भाग रही थी...जब हम आ रहे थे?” वल्‍ली  ने कंडक्टर से पूछा।   
कंडक्टर ने सिर हिला दिया। 
बस चली जा रही थी। 
बछिया का ख्याल उसे सता रहा था।  
उसका उत्साह ढीला पड़ गया था। 
अब खिड़की से बाहर झाँककर और दृश्य देखने की उसकी इच्छा  नहीं रही थी। 
वह अपनी सीट पर जमी बेठी रही।   
बस तीन बजकर चालीस मिनट पर उसके गाँव पहुँची। 
वल्‍ली खड़ी हुई। 
उसने जम्हाई लेकर  कमर सीधी की और कंडक्टर को विदा कहते हुए बोली, “अच्छा, फिर मिलेंगे, जनाब!”   
वह दिल्ली के सर्द जाड़ों की कोई आम सुबह ही थी जब  जनपथ स्थित हंगेरियन सूचना एवं सांस्कृतिक केंद्र की जनसंपर्क  अधिकारी हरलीन अहलूवालिया का फोन आया। 
हरलीन मुझे  हंगरी की एक अंग्रेज हिंदी महिला विद्वान से मिलवाना चाहती  थीं, जिन्हें हिंदी में किए गए उनके काम के चलते न केवल  दुनिया भर में पहचान मिली थी, बल्कि अपने राष्ट्रपति अबुल  पकिर जेनुलाअबदीन अब्दुल कलाम ने उन्हें सम्मानित भी  किया था।    
 वह विदुषी तब चंद दिनों के लिए ही भारत में थीं और  उसी शाम उन्हें दिल्‍ली से बाहर जाना था। 
लिहाज़ा सुबह 10 बजे का समय मुलाकात के लिए तय  हुआ। 
भले ही वह महिला हिंदी के चलते जानी-पहचानी जा रही थीं लेकिन थीं तो अंग्रेज लिहाज़ा  उनसे पूछे जाने वाले सवालों की फेहरिस्त तैयार करते वक्‍त हिंदी के साथ-साथ अंग्रेजी का भी  ध्यान रखा कि क्‍या पता कब संवाद के लिए इसकी ज़रूरत आ पड़े।         
उन्होंने अभिवादन की शुरुआत हाथ जोड़कर “नमस्ते” से की। 
फिर क्षमायाचना की कि दिल्ली  के व्यस्त यातायात के चलते वह समय से नहीं पहुँच सकीं। 
हरलीन के आने के चंद मिनट बाद  ही हम बातचीत में इतने मशगूल हो चुके थे कि औपचारिक परिचय की ज़रूरत ही नहीं पड़ी।     
आश्चर्य, अंग्रेजी के सवालों की ज़रूरत ही नहीं पड़ी। 
सुबह 10 बजे जब अपने फोटोग्राफर  के साथ मैं हंगेरियन सूचना केंद्र पहुँचा तो हरलीन अपने कार्यालयी काम में व्यस्त थीं, हमें स्वागत  कक्ष में बेठने को कहा गया। 
हम बैठकर अभी गरमा-गरम कॉफी की चुसकियाँ ले ही रहे थे कि  एक भद्र अंग्रेज महिला आ पहुँची।  
वह डॉ. मारिया नेज्यैशी थीं। 
अप्रैल 1953 में हंगरी के बुडापेस्ट में जन्मी नेज्यैशी ने संस्कृत,  लेटिन, प्राचीन यूनानी और भारत विज्ञान जैसे विषयों में एम. ए. कर संस्कृत व हिंदी में डाक्टरेट  की उपाधि हासिल की।   
यूरोप हिंदी समिति की उपाध्यक्ष और इयोत्वोस लोरेंड यूनिवर्सिटी में हिंदी की विभागाध्यक्ष  के तौर पर अकादमिक गतिविधियों से जुड़ी नेज्यैशी ने 3 दर्जन से भी अधिक किताबों का हिंदी  से हंगेरियन व हंगेरियन से हिंदी में अनुवाद किया।   
हमारी बातचीत के बीच छठे विश्व हिंदी सम्मेलन व जार्ज ग्रियर्सन सम्मान से सम्मानित  नेज्यैशी को भारत, यहाँ की भाषा, यहाँ के लोग, यहाँ के शहर, यहाँ की फ़िल्में, यहाँ का साहित्य,  यहाँ की राजनीति और यहाँ की संस्कृति कैसी लगती है? 
उनका खुद का बचपन कैसा था? 
उनका  हिंदी से जुड़ाव कैसे हुआ? 
जैसे तमाम सवालों से होकर गुजरना पड़ा और सभी के जवाब उन्होंने  बिंदास अंदाज में दिए।  
लेकिन नेज्यैशी ने बातचीत की शुरुआत शिकायतों से की। 
उनका कहना था कि, “भारत बहुत  बड़ा देश है। 
यहाँ की परंपरा बहुत समृद्ध है पर यहाँ के फ़िल्म वाले इतनी छोटी-छोटी बातों पर  झूठ बोलते ही नहीं बल्कि झूठ दिखाते भी हैं कि उन्हें देखकर दुख होता है। 
आप फिल्म 'हम दिल  दे चुके सनम' को ही लीजिए। इस पूरी फ़िल्म की शूटिंग हंगरी या यों कहिए कि हमारे शहर  बुडापेस्ट में हुई थी। 
पर फ़िल्म में उसे इटली का शहर बता दिया गया। इस झूठ की ज़रूरत क्‍या  थी? 
यों यह उस धरती के साथ भी नाइंसाफी है जिसके हुस्न को आपने कैमरे में केद कर परदे  पर दिखाया, पर जगह दूसरी बता दी।”  
नेज्यैशी की इस शिकायत का कोई जवाब देते नहीं बना, लिहाजा यह कहकर कि हम आप  की बात 'हम दिल दे चुके सनम' देखने वाले सभी दर्शकों के पास न भी पहुँचा पाए, तो अपने  पाठकों तक ज़रूर पहुँचा देंगे ताकि उन्हें सच्चाई का पता चल जाए, क्षमा माँग ली। 
उसके बाद हिंदी  से उनके जुड़ाव के बारे में मैंने जानना चाहा तो वह जैसे अपने बचपन में लौट गईं।  
“हंगरी में संयुक्त परिवार की सोच नहीं है। पति-पत्नी व बच्चे। बच्चे भी केवल 20 साल की  उम्र तक माता-पिता के साथ रह सकते हैं।
 कुल मिलाकर एक इकाई का छोटा परिवार। तकरीबन  30 साल पहले मेरे माता-पिता का तलाक हो गया था। दोनों ने दूसरा विवाह किया।”  
 “आज मेरी माँ की उम्र 81 साल है, पर वह अकेले रहती हैं। मेरी मौसी 86 साल की हैं, वह  भी अकेली हैं। वे दोनों इस उम्र में भी स्वायत्त हैं।
 मैंने भी शादी नहीं की। काम व शादी में एक  को चुनना था। बच्चे, पति व परिवार के साथ मैं वह नहीं कर पाती जो आज कर रही हूँ।
 मैंने हिंदी  के लिए अपना जीवन समर्पित कर दिया।”       
“दरअसल, मेरी जिंदगी के शुरुआती 20 साल बहुत छोटी-सी जगह पर बीते। मैं बचपन से  ही इंसानी जीवन के शुरुआती दौर को जानने के लिए लालायित थी। 
इसीलिए मैंने ग्रीक, लेटिन,  यूनानी और संस्कृत भाषाएँ पढ़ीं। एम. ए. की पढ़ाई के बाद मैं एक प्रकाशन संस्थान से भी जुड़ी।  
उस दौरान हंगरी में केवल 1-2 सज्जन ही हिंदी जानते थे।”   
“मेरे प्रोफ़ेसर ने मेरी रुचियों को देखकर मुझे हिंदी पढ़ने के लिए प्रेरित किया और एक बार  जो मैं इससे जुड़ी तो जुड़ती चली गई। 
1985 में मैं पढ़ाई के सिलसिले में पहली बार भारत आई  और यहाँ 10 माह तक रुकी।
 एक लड़की, जिसने घर से कॉलेज की चारदीवारी ही देखी हो, उसने  हिंदी की बदौलत पूरी दुनिया देख ली।”   
“आज मैं विएना में पढ़ाती हूँ। मेरे एक शिष्य इमरे बांगा आक्सफोर्ड विश्वविद्यालय में हिंदी  पढ़ाते हैं।”   
“इंग्लैंड में हिंदी के तमाम जानकारों के बीच एक हंगेरियन का हिंदी पढ़ाने के लिए चुना जाना  कम बड़ी बात नहीं है।
 जहाँ तक हंगरी की बात है तो मेरे समय में वहाँ न तो हिंदी भाषी लोग  थे और न ही किताबें थीं। 
डॉ. हुकुम सिंह नामक एक गणितज्ञ ने हिंदी सीखने में मेरी काफी मदद  की। ”   
“आज हंगरी में मैंने हिंदी का पुस्तकालय बना रखा हे,  जिसकी किताबें भारतीय दूतावास ने उपलब्ध कराई हैं। 
मैं   बुडापेस्ट में भारतीय पोशाक ही पहनती हूँ, जिसे देख मेरे 11  छात्रों में भी इसके प्रति ललक बढ़ी है। 
कड़ाके की ठंड के  चलते वहाँ सलवार-सूट ही ठीक है इसलिए साड़ी कम  पहनते हैं।”   
भारत की कौन-सी चीज़ें आपको सबसे अच्छी...?  
वाक्य पूरा होता इससे पहले ही वह बोल पड़ीं, “यहाँ के  मानवीय संबंध मुझे अच्छे लगते हैं। मेरे खुद के ढेरों रिश्ते  यहाँ हैं, जो सालों-साल से बरकरार हैं।
 पिता, भाई व दोस्त की तरह। यहाँ के लेखकों ने मुझे  प्रभावित किया। असगर वजाहत के साथ हंगरी में 5 साल तक साथ-साथ काम किया। 
अशोक  वाजपेयी, राजेंद्र यादव, अशोक चक्रधर व जेनेंद्र कुमार जैसे लेखकों से मेरा संपर्क रहा। भारतीय  खाने में पूरी, मटर-पनीर भी मुझे पसंद है।”   
यहाँ का कौन-सा शहर व कौन-सी फ़िल्में आप को पसंद हैं? 
नेज्येशी का जवाब था, “दिल्ली  तो अपना शहर है, इसलिए कुछ कहूँगी नहीं। मैं 7 साल बाद दिल्‍ली आई तो सीएनजी का असर  देखा।
 यहाँ का प्रदूषण कम हुआ है, हरियाली बढ़ी है। पांडिचेरी, मैसूर व उदयपुर भी मुझे काफी  पसंद हैं। 
सच कहूँ तो जहाँ भीड़ कम है, हवा ज्यादा है, वे शहर मुझे पसंद हैं।”   
“रही फ़िल्मों की बात तो भारतीय फ़िल्में हंगरी में बहुत कम  पहुँचती हैं। वैसे भी पूरे हंगरी में केवल 500 हिंदुस्तानी हैं। 10 साल  पहले तो ये केवल 50 थे।
 जहाँ तक मेरी बात है तो मुझे फ़िल्म 'उमराव  जान' काफी अच्छी लगी। नसीरुद्दीन शाह व शबाना आजमी मुझे अच्छे  लगते हैं। 
शायद इसलिए कि ये कला फ़िल्मों से जुड़े कलाकार हें।  मनोरंजन की ज़रूरत तो इंसान को कभी-कभी पड़ती है पर कला फ़िल्में  जिंदगी का हिस्सा हैं। 
आप इनसे मुँह केसे मोड़ सकते हैं?”
धर्म और राजनीति के बारे में नेज्येशी के खयाल पूरी तरह से  तार्किक हैं। 
उनके मुताबिक, “मैं हर तरह के मंदिर, मस्जिद व चर्च गई  हूँ, पर मैं न इधर की हूँ, न मैं उधर की।
 मैंने धर्म के बारे में काफी कुछ  पढ़ा है और मैं इसके हर रूप से परिचित हूँ।
 लेकिन हर धर्म का आदर  करते हुए भी मैं किसी एक धर्म को नहीं मानती।”          
“रही राजनीति तो चूँकि मैं समाचार-पत्र, पत्रिकाएँ पढ़ती हूँ,  खबरिया चैनल देखती हूँ, इसलिए इसके बारे में थोड़ी बहुत समझ है। 
 दरअसल, हंगरी में रहकर आप राजनीति के प्रभावों से बच नहीं सकते।  वहाँ पिछले 15 सालों में काफी बदलाव हुए हैं।
 लेकिन भारत की  राजनीति को समझने के लिए पूरी जिंदगी चाहिए।”   
नेज्यैशी से आखिर में आधुनिकता को लेकर उनके विचारों के बारे  में पूछा। 
अचरज यह कि उन्होंने आधुनिकता से असहजता जताई। 
उनका  कहना था, “बहुराष्ट्रीय कंपनियों का प्रभाव इतना अधिक बढ़ गया है  कि जगह की, सामान की खासियत और विविधता खत्म हो गई है।”      
“हर जगह फास्ट फूड, एक जैसे साबुन, एक जैसा पेय, एक जैसे शैंपू... यह क्‍या है? 
यह  ठीक है कि भूमंडलीकरण ने हमें जोड़ा है, इससे हम एक-दूसरे से जुड़े हैं और एक-दूसरे को समझ  पा रहे हैं। 
पर लोग यह क्‍यों नहीं समझते कि पूरी धरती ही हमारी है। अगर हम इसे खराब करेंगे,  तो इसका नतीजा सबको भुगतना होगा। 
कैटरीना, सुनामी, विल्मा, भूकंप और भी न जाने क्या  क्या?”          
“मैं एक अनुभव से अपनी बात खत्म करना चाहूँगी। एक बार मैं सूरीनाम के घनघोर जंगलों  की तरफ़ गई, जहाँ से नदी मार्ग के अलावा गुजरने का कोई दूसरा रास्ता नहीं था। 
हमने नाव पकड़ी,  काफी अंदर तक गए। यानी उस इलाके तक गए जहाँ आबादी नहीं थी। 
बस्तियाँ, कल-कारखाने  नहीं थे, उद्योग-धंधे नहीं थे पर वहाँ भी प्लास्टिक से बनी पानी की एक बोतल तैरती हुई मिली।”   
“मैंने सुना है समुद्र में कहीं एक प्लास्टिक का द्वीप बन गया है, जो जल्द ही महाद्वीप बन  जाएगा। हमें सोचना होगा कि इन चीजों का पर्यावरण पर क्या असर होगा। 
हम ऐसी दुनिया में जिएँगे  कैसे? कया ऐसे ही विश्व की कल्पना की थी हम सबने? क्‍या यही विश्व हमें मिलेगा?”   
बात 1922 की है। 
उन दिनों अंग्रेजों का शासन था।
भारत देश अंग्रेज़ों का गुलाम था। 
पर उनकी धमकियों के खिलाफ़ लड़ने की हिम्मत रखने वाले भी लोग थे। 
ऐसे ही लोग थे आंध्र प्रदेश के कोया आदिवासी और उनके नेता का नाम था  श्रीराम राजू।   
आंध्र के घने जंगलों के बीच रहने वाले कोया आदिवासी सीधी-सादी खेती के माध्यम से  अपनी रोज़ी-रोटी जुटाया करते थे। 
पर जब से अंग्रेज़ों ने उनके बीच आकर अपना हक जमाया,  उनका जीवन मुश्किल हो गया।   
अंग्रेज़ों की योजना थी कि घने जंगलों और पहाड़ों को चीरती हुई एक सड़क बिछाई जाए। 
पर  सड़क के निर्माण कार्य के लिए मज़दूर कहाँ से आएँगे? 
यह सवाल जब तहसीलदार महोदय के  सामने आया तो उनकी निगाह कोया आदिवासियों पर पड़ी। 
तहसीलदार का नाम था बेस्टीयन।  
बेस्टीयन को शासन द्वारा सड़क  बनवाने का काम सौंपा गया था। 
वह  आदिवासियों के गाँवों में गया  और बडे घमंड के साथ खूब -  चिल्ला-चिल्लाकर बोला, “दो दिन  में जंगल में सड़क बनाने का  काम शुरू होगा। 
तुम सब लोगों  को इस काम पर पहुँचना है। अगर  नहीं पहुँचे तो ठीक नहीं होगा।  अंग्रेज सरकार का हुक्म है, यह   जान लो।” 
आदिवासी लोग चुप हो गए। 
वे उन घने जंगलों के बीच अकेले पडे थे।
 वे कुछ पूछें  तो किससे, कुछ करें तो क्या? 
किसी ने हिम्मत करके तहसीलदार से पूछना चाहा कि काम करेंगे  तो बदले में क्या मिलेगा? 
तो बेस्टीयन का चेहरा तमतमा गया, “क्या मिलेगा? हुक्म बजाना नौकर  का काम है। आगे से यह सवाल मत पूछना।”   
आदिवासी सहम गए। काम पर जाने लगे। पर उनका मन नहीं मानता था। 
वे अपमान से अंदर  ही अंदर घुट रहे थे और गुस्से से सुलग रहे थे।   
उन्हीं दिनों एक साधु जंगलों में आकर रहने लगा था। 
उस साधु का नाम था, अल्लूरी श्रीराम  राजू। 
श्रीराम राजू ने हाई स्कूल तक पढ़ाई की थी। 
उसके बाद अगली पढ़ाई छोड़कर वह 18 वर्ष  की उम्र में ही साथु बन गया। 
जब वह उन जंगलों में रहने आया तो आदिवासी लोगों से अच्छी तरह  हिल-मिल गया। 
लोग उसे अपने दुख-दर्द की कहानी सुनाते और पूछते कि कैसे अपने कष्टों से  छुटकारा पाएँ।   
श्रीराम राजू ने आदिवासियों से कहा, “अत्याचार के सामने दबना नहीं चाहिए। तुम लोगों को  काम पर जाने से मना करना चाहिए।”          
उसकी बात सुनकर आदिवासियों में हिम्मत आई। श्री
राम राजू ने उन्हें यह भी बताया कि देश  में और लोग भी अंग्रेजों के अत्याचार के खिलाफ लड़ रहे हैं। 
उनमें एक मशहूर नेता हैं, जिनका  नाम गांधी जी है। 
गांधी जी का कहना है कि भारत के लोगों को अंग्रेज़ी सरकार का सहयोग नहीं  करना चाहिए। 
अगर कोई अंग्रेज़ अन्याय करेगा तो हम अन्याय सहने से इंकार करेंगे।   
यह सब सुनकर कोया आदिवासियों का दिल मजबूत हुआ। 
फिर क्या था, विद्रोह की ऐसी  आग भडुकी कि अंग्रेजों के होश उड़ गए। 
भोले-भाले आदिवासियों के मन में भरा सारा अपमान,  दुख और क्रोध फूट के निकल पड़ा। 
भद्राचलम से परवथीपुरम तक पूरे इलाके के आदिवासी लोग  अन्याय के खिलाफ़ लड़ने के लिए कूद पडे। 
अंग्रेज सरकार के ऐसे छक्के छूटे कि आसपास के  राज्यों से सेना बुलानी पड़ी, पर अंग्रेजों की इतनी भारी सेना भी दो साल तक विद्रोह को दबा न  पाई।         
जब सँकरी पगडंडियों से सेना की टुकड़ी गुजर रही होती तो जंगलों में छिपे आदिवासी  भारतीय सिपाहियों को गुजर जाने देते और जैसे ही अंग्रेज सारजेंट या कमांडर नज़र आते तो उन पर  अचूक निशाना लगाते। 
आदिवासियों के विद्रोह से अंग्रेज सरकार इतना डरने लगी थी कि राजू के  दल को आते देखकर थानों से पुलिस भाग जाती थी। 
आदिवासी लोग पुलिस चौकियों या सेना पर हमला कर  देते थे और उनके अस्त्र-शस्त्र लूटकर भाग जाते थे।   
राजू ने एक कोने से दूसरे कोने तक गुप्त संदेश पहुँचाने के लिए गुप्तचरों का जाल फैला रखा  था। 
अंग्रेजी सेना के आने-जाने के संदेश ऐसे पहुँचाए जाते कि किसी को कानों-कान खबर न हो।  
यह सब देखकर अंग्रेज़ों ने भी अपने दाँतों तले उँगली दबा ली।   
जंगलों और पहाड़ों में राजू के लोग बड़ी फुर्ती से छिपते-फिरते। 
ऐसे इलाके में हथियारों से  लदी अंग्रेजों की भारी-भरकम सेना अपने-आपको कमजोर महसूस करने लगती थी।
 राजू के लोगों  को गाँव-गाँव का सहारा था। 
गाँव के लोग विद्रोहियों को शरण देते और लाख कोशिश करने पर  अंग्रेज उनकी खबर नहीं लगा पाते। 
फिर अंग्रेजों को एक तरकीब सूझी। 
उन्होंने सोचा कि  आदिवासियों को लड़ाई में तो हरा नहीं पाएँगे, अब इन्हें भूखे रखकर मारना पड़ेगा। 
अंदर जंगल के  गाँवों में राशन लाने वाले सारे रास्ते बंद कर दिए गए। 
किसी को भी सामान का एक जगह से दूसरी  जगह पहुँचाना मुश्किल हो गया। 
लोगों की बंदूकों के कारतूस खत्म हो गए। 
इसके कारण अंग्रेज़ों  के सिपाही गाँवों में घुसकर लोगों को मारने-पीटने लगे।
यहाँ तक की उगी हुई फसल को भी  जलाया जाने लगा।   
आदिवासियों की हिम्मत जवाब देने लगी। 
आखिर कब तक यह तकलीफ़ बर्दाश्त की जा  सकती थी। 
राजू के कुछ साथी पुलिस की पकड़ में आ गए थे। 
एक बार राजू भी पुलिस की गिरफ्त  में आकर बुरी तरह जख्मी हो गया था। 
लोग परेशान होकर राजू के पास पहुँचते। राजू भी परेशान  था। 
उससे उनका दुख देखा नहीं गया। 
राजू ने सोचा कि अगर मैं अंग्रेज़ों के सामने आत्म-समर्पण   कर दूँ तो अंग्रेज़ इन हज़ारों लोगों को रोज़ सताना बंद कर देंगे। 
उसने देखा कि दो वर्षों के इतने लंबे  संघर्ष के बाद लोगों में कठिनाइयों का सामना करने की तैयारी नहीं रह पाई है और अंग्रेज़ सरकार  तो उन्हें भूखा मारकर ही छोड़ेगी।   
यह सोचकर श्रीराम राजू अपने-आपको अंग्रेजों के हवाले सौंपने चला। 
सेना के मेजर गुडॉल,  मम्पा गाँव में डेरा डाले हुए थे। 
राजू को गिरफ़्तार करके उसके सामने पेश किया गया। 
गिरफ़्तारी  की खबर सुनकर आसपास के गाँवों के लोग बड़ी संख्या में वहाँ इकट्ठे होने लगे।   
मेजर गुडॉल मन ही मन बहुत अधिक खुश हो रहा था। 
उसे कहाँ उम्मीद थी कि उनका  शिकार खुद जाल में फँसने चला आएगा। 
राजू माँग कर रहा था कि उसे कचहरी में पेश किया जाए और कानून के हिसाब से उसके साथ बर्ताव हो। 
पर गुडॉल का कोई इरादा नहीं था कि  कोर्ट-कचहरी के चक्कर में राजू को अपनी जान बचाने का ज़रा भी मौका मिले। 
बस, उसके इशारे  पर एक सिपाही ने राजू पर गोली चलाई और उसका काम तमाम कर दिया गया।   
इस तरह अल्लूरी श्रीराम राजू अपने लोगों की खातिर शहीद हुआ। 
इसके बाद कोया  आदिवासियों का आंदोलन टूट गया। 
पर अंग्रेज़ सरकार ने अच्छा-खासा पाठ पढ़ लिया था।
 वे समझ  गए थे कि आदिवासियों के साथ मनमर्जी नहीं की जा सकती। 
तब से आदिवासियों के हितों की  रक्षा करने के लिए विशेष कोशिश करने का फैसला हुआ।   
अपने देश के इतिहास में कोया आदिवासियों ने अन्याय के खिलाफ लड़ने की मिसाल  स्थापित की।
बच्चो, तुम डाक-टिकट, पुराने सिक्के आदि जमा करते हो न!
छोटी लड़कियाँ गुड़ियों का भी संग्रह करती हैं लेकिन ढेर  सारी गुड़ियों का संग्रह करना उनके लिए मुश्किल है क्योंकि  एक तो गुड़िया महँगी होती है, दूसरे उन्हें सुरक्षित रखने के  लिए जगह भी ज़्यादा चाहिए।          
लेकिन क्या तुमने कभी किसी बड़ी उम्र के पुरुष को  गुड़ियों का संग्रह करते देखा हे?   
यहाँ मैं तुम्हें उस व्यक्ति के बारे में बताने जा रही हूँ, जिसने दो-चार, पाँच-दस नहीं, पाँच  हज़ार से भी अधिक गुड़ियों का संग्रह किया है। 
सारी दुनिया में घूम-घूमकर विभिन्‍न देशों से  भाँति-भाँति की रंग-बिरंगी खूबसूरत गुडियों का संग्रह।  
जानते हो, ये इतनी सारी गुड़ियाँ उसने अपने लिए नहीं इकट्ठी कीं। 
देश-विदेशों की  भिन्‍न-भिन्‍न वेशभूषा में सजी, अपने-अपने देश के तौर-तरीकों वाली खूबसूरत गुडियाएँ उसने  भारतीय बच्चों के लिए ही जमा की हें। 
इन गुड़ियों को उसने दिल्‍ली के एक विशाल संग्रहालय  में इस तरह सजा रखा है कि बच्चे उन्हें देख सकें। 
 इस व्यक्ति का नाम  था, केशव शंकर पिललै। 
वही  शंकर पिल्‍ले जो लंबे समय तक “शंकर्स वीकली' के  लिए कार्टून बनाते रहे थे। 
वे बच्चों के लिए प्यारी-प्यारी पुस्तकें और पत्रिकाएँ निकालते थे। 
केशव शंकर पिललै का जन्म 1902 में त्रिवेंद्रम में हुआ था। 
त्रिवेंद्रम विश्वविद्यालय से  बी.ए. करने के बाद उन्होंने मुंबई में सिंधिया शिपिंग कंपनी के संस्थापक के निजी सचिव के रूप  में नौकरी की। 
साथ ही साथ कानून का अध्ययन और चित्रकला का अभ्यास भी चलता रहा। 
कार्टून  बनाना उनकी हॉबी थी। 
“बाम्बे-क्रॉनिकल ' में उनके कुछ कार्टून छपे तो उन्हें हिंदुस्तान टाइम्स में  कार्टूनिस्ट की नौकरी मिल गई। 
1932 से 1946 तक उन्होंने वहाँ काम किया। 
वे भारत के पहले  कार्टूनिस्ट थे जिन्हें किसी पत्र ने पूरे समय के लिए नौकरी दी थी। 
देश-विदेश की बड़ी-बड़ी  हस्तियों पर बनाए उनके कार्टूनों ने सभी का ध्यान अपनी ओर खींचा और शंकर पिल्लै प्रसिद्ध होते  गए। 
प्रतिभा छुपी नहीं रह सकती, उसे प्रकट होना ही था।   
लगभग पच्चीस साल पहले इन “बड़े लोगों” को इनके हाल पर छोड़ शंकर बच्चों की ओर  झुक गए। 
उन्हें लगा ये सुंदर, प्यारे-प्यारे, भोले-भाले बच्चे कितने उपेक्षित हैं, क्यों न इनके लिए,  इनकी खुशी के लिए ही काम किया जाए।   
कलाकार तो भावुक होते ही हैं। 
बच्चों के प्रति उनके मन में जो प्रेम उमड़ा तो वे उन्हीं के  खयालों में डूबते चले गए। 
उन्होंने पहली बार 'शंकर्स वीकली' द्वारा 1948 में बाल-चित्रकला  प्रतियोगिता का विचार लोगों के सामने रखा। 
विचार नया था, बच्चों के हित का, इसलिए लोगों ने  उसे बहुत पसंद किया। 
उस समय देश के प्रधानमंत्री और बच्चों के प्यारे चाचा नेहरू को भी यह  विचार अच्छा लगा। 
1949 में पहली अंतर्राष्ट्रीय बाल-चित्रकला प्रतियोगिता हुई। 
1950 में 'शंकर्स  वीकली' के बाल-विशेषांक में श्री नेहरू ने लिखा था, “अनेक देशों के बच्चों की यह फौज  अलग-अलग भाषा, वेशभूषा में होकर भी एक-जैसी ही है। 
कई देशों के बच्चों को इकट्ठा कर दो,  वे या तो खेलेंगे या लड़ेंगे और यह लड़ाई भी खेल जैसी ही होगी। वे रंग, भाषा या जाति पर कभी  नहीं लड़ेंगे।” 
शंकर पिल्‍लै का उद्देश्य भी यही था, संसार भर के बच्चों को निकट लाना। 
इसके  बाद हर वर्ष 'शंकर्स वीकली' के बाल-विशेषांक निकलते रहे, हर वर्ष यह प्रतियोगिता होती रही  और उसमें भाग लेने वाले बच्चों की संख्या भी बढ़ती रही।   
शंकर चित्रकला प्रतियोगिता में भाग लेने के लिए ढाई साल से सोलह साल के बच्चे भारत  के स्कूलों में तैयारी करते रहते हैं। 
भारत के बाहर भी लगभग 100 देशों के बच्चे हर वर्ष इस  अंतर्राष्ट्रीय बाल-चित्रकला प्रतियोगिता में भाग लेते हैं।
 सन्‌ 1970 में 103 देशों से कुल 1 लाख 90  हज़ार बच्चों ने इस प्रतियोगिता में भाग लिया था और 18 देशों के 22 बच्चों ने “नेहरू स्वर्ण पदक'  जीता था। 
कुल 482 पुरस्कार दिए गए थे, जिनमें से 50 पुरस्कार लेखन के लिए और शेष चित्रकला  के लिए थे।
 नेहरू जी जब तक जीवित रहे, इस वार्षिक पुरस्कार वितरण समारोह में मुख्य अतिथि  बने और बाल-लेखकों और बाल-चित्रकारों के साथ तसवीरें  खिंचवाते रहे। 
बच्चों की प्रतिभा के विकास में उनकी भी गहरी  रुचि थी। 
इसीलिए शंकर पिल्ले के इस कार्य को उन्होंने  प्रोत्साहन और सरकारी सहायता दिलवाई। 
आज नयी दिल्ली में  चिल्ड्रेन बुक ट्रस्ट, बाल-पुस्तकालय, गुड़िया-घर है।
शंकर ने जिस तरह सभी देशों की सुंदर, कलापूर्ण गुड़ियों  की खोज़ की उसी तरह बच्चों के लिए विश्व-भर की चुनी हुई  हज़ारों पुस्तकों का भी एक संग्रह किया। 
उनका स्थापित किया  हुआ “चिल्ड्रेन बुक ट्रस्ट' हर वर्ष बहुत सारी पुस्तकों का प्रकाशन भी करता है। 
इन पुस्तकों में भारत की लोक-कथाएँ,  पौराणिक कथाएँ, पंचतंत्र और हितोपदेश की कहानियाँ  तथा ज्ञान-विज्ञान की कहानियाँ होती हें, जिनकी छपाई  का स्तर बहुत ऊँचा है। 
भारत की संस्कृति की इन  कहानियों को देश की सभी भाषाओं में प्रस्तुत करने की  योजना है। 
देश में छपाई का स्तर ऊँचा हो, इसके लिए वे  प्रशिक्षण कोर्स भी चलाते थे।             
1954 में शंकर को हंगरी की  एक गुड़िया उपहार में मिली। 
वह  गुड़िया इतनी सुंदर थी कि शंकर  बहुत प्रभावित हुए और उन्होंने विभिन्‍न देशों से ढेर सारी गुड़ियाँ ला-लाकर  भारतीय बच्चों के लिए जमा करनी शुरू कर दीं। 
पहले उन्होंने अपनी गुडियों  के इस संग्रह को कई जगह प्रदर्शनियाँ लगाकर बच्चों को दिखाया। 
जब गुड़ियों  की संख्या बहुत ज़्यादा हो गई तो जगह-जगह प्रदर्शनियों में उन्हें ले जाना  मुश्किल हो गया। 
ऐसे में कीमती गुड़ियों के खराब हो जाने का भी डर था।  
तब शंकर के मन में एक गुडिया-संग्रहालय बनाने का विचार आया। 
देश की  राजधानी में बना विशाल गुड़िया-घर उनके उसी विचार का परिणाम हे।   
गुडिया-घर में अब एक वर्कशाप भी खोल दी गई है जहाँ भारतीय गुडियों का निर्माण होता  है और फिर उन्हें विदेशी बच्चों को भेजा जाता है। 
हर साल उस गुड़िया-घर को देखने वाले भारतीय  बच्चों की संख्या एक लाख से अधिक होती है। 
यहाँ लगभग 85 देशों की प्राचीन और आधुनिक  गुड़ियों का आकर्षक संग्रह है। 
भारत के सभी राज्यों की गुडियाँ यहाँ एकत्रित हैं। 
इनके माध्यम से  बच्चे भारत के हर राज्य के और विदेशों के रहन-सहन, तौर-तरीकों, फैशन, वेशभूषाओं तथा  रीति-रिवाज़ों से परिचित हो सकते हैं। 
गुडिया-घर के कुछ प्रमुख आकर्षण हैं, हंगगी की ऊन  कातती वृद्धाएँ, टर्की की संगीतज्ञ-टोली, स्पेन की प्रसिद्ध 'साँड' से लड़ाई, जापान का चाय उत्सव  और काबुकी नर्तकियाँ, इंग्लैंड का राजपरिवार और शेक्सपीयर जैसे कवि, अफ्रीका के आदिवासी,  भारत की सांस्कृतिक झाँकियाँ और देश-विदेश के बच्चों का कक्ष, चंद्र-तल पर मानव आदि।      
ये गुड़ियाएँ इतनी आकर्षक हैं कि हँसती-बोलती, काम करती, चलती-फिरती सजीव-सी  लगती हैं। 
बच्चे इनके बीच जाकर घंटों खो जाते हैं। 
इस संग्रहालय को एक दिन में अच्छी तरह देखा  भी नहीं जा सकता और इसे कई बार देखने पर भी मन नहीं भरता। 
बच्चों का भरपूर मनोरंजन हो  और देश-विदेश के बारे में उनकी  जानकारी बढ़े, गुड़िया-घर की स्थापना  के पीछे शंकर का यही उद्देश्य था।      
बच्चों के विकास के लिए  शंकर की अगली योजनाएँ थीं-आर्ट  क्लब और हॉबी सेंटर चलाना, ' भारत  के बच्चे' नामक पुस्तकों की एक  लंबी सीरीज निकालना और हर वर्ष  छुट्टियों में 3-4 कैंप लगाकर सारे  भारत के बच्चों को एक जगह मिलने  का अवसर देना। 
अपनी इस योजना  को वे “बच्चों का जनतंत्र' नाम देना  चाहते थे।          
इस तरह केशव शंकर पिल्‍ले अपने बाल-प्रेम और कृतियों से न  सिर्फ़ भारत में बल्कि पूरे विश्व में विख्यात हो गए। 
दुनिया-भर के बच्चों से  उन्हें प्यार था तो देश-विदेश के लाखों बच्चों का प्यार भी उन्हें मिला।
एक था किसान। 
गोमा मोरी नाम था उसका। 
गुजर-बसर लायक खेती थी। 
एक गाय, एक जोड़ी  बैल, बीस बकरियाँ थीं। 
छोटा-सा घर। 
घर के सामने पशु बाँधने का बाड़ा। 
तीन साल से वर्षा बहुत  कम हुई थी। 
न फसलें हुईं थीं न चारा। 
इस वर्ष भी आषाढ़ सूखा ही रह गया। 
वर्षा की कोई आशा  नही बँधी थी। 
“खेत जोतकर क्या करूँगा?” गोमा ने एक लंबी साँस छोड़ी और मन ही मन सोचा।  
वह बैलों को हाँकते हुए वापिस घर की ओर चल पड़ा।   
अगले दिन गोमा बड़े सवेरे सोकर उठा। गाय, बैल व बकरियों को बाड़े से निकाला। 
उसकी पत्नी  बकरियों को घेरकर उन्हें चराने चली गई। 
उसने फिर हिम्मत बटोरी और हल को बैलों के कँधे पर  रखकर चल पड़ा खेतों की ओर। 
रास्ते में उसे कई किसानों ने टेककर कहा कि “गोमा! खेत जोतने  से क्‍या होगा? वर्षा के तो कुछ भी आसार नहीं दिख रहे।” 
गोमा ने सब की बात सुनी। 
कई बार उसका  मन डाँवाडोल भी हुआ फिर भी उसने हिम्मत रखी और कुछ सोचकर खेत पर पहुँच गया।   
 वह सोचता रहा। 
उसने आकाश की ओर देखा। 
सूरज आग के गोले की तरह जल रहा था। 
उसने धरती को भी  निहारा। 
खेतों में गहरी  और चौड़ी दरारें पड़ गई  थीं। 
वह बैलों को देखकर  उनकी दशा से भी चिंतित  था। 
भूख-प्यास सहन  करते-करते वे बहुत दुबले  हो गए थे। 
वह थोड़ा  निराश भी हुआ। उसे  बैलों की दशा पर दया  हो आई। 
उसने फिर एक राह पकड़ ली। 
उसने निर्णय कर लिया  कि वह तब तक खेत नहीं जोतेगा जब  तक कि वर्षा नहीं हो जाती।          
 दूसरे दिन वह  और भी निराश हो गया। 
उसके पैर न  आगे बढ़ते थे और न पीछे जाने की  उनमें हिम्मत ही थी। 
रास्ते में एक पेड़  के नीचे उसने बैलों को रोका और वहीं  नीचे जमीन पर बैठ गया।  
तभी वहाँ पर एक बूढ़ी अम्मा आ  गई।
 वह भी उसी पेड़ के नीचे बैठ गई।  
गोमा ने पूछा, “अरी ओ बूढ़ी अम्मा!  कहाँ से आ रही हो इतनी तेज धूप में?  तुम्हें किधर जाना है?” 
बूढ़ी अम्मा ने  कहा, “मैं तो अपनी नातिन से मिलने  पास के गाँव जा रही हूँ। लेकिन तुम  इस समय यहाँ क्‍या कर रहे हो? 
यह  समय तो खेत में हल जोतने का है।  लेकिन तुम यहाँ आराम कर रहे हो। कया तुम बीमार हो या तुम्हारे बैल बीमार हैं। 
कहीं तुम्हारा हल  टूट तो नहीं गया है?”  
गोमा बोला-“नहीं अम्मा! न तो मैं बीमार हूँ और न ही मेरे बैल बीमार हैं? मेरा हल भी नहीं  टूटा है। टूटी है तो मेरी हिम्मत। 
अम्मा तुम तो जानती हो तीन साल से वर्षा ठीक से नहीं हुई है।  इस वर्ष भी यही हाल है। खेत जोतकर क्‍या करूँ?”     
बूढ़ी अम्मा बोली-“देखो बेटा! वर्षा तुम्हारे हाथ में नहीं है। यह तो प्रकृति पर निर्भर है। जब  बादल बनेंगे तो वर्षा अवश्य होगी। 
तुम्हारा काम है खेत जोत-जोतकर तैयार करना। तुम अपना काम  समय पर करो। प्रकृति अपना काम अवश्य समय पर करेगी। वर्षा अवश्य होगी।”          
गोमा पुन: बूढ़ी अम्मा से बोला-“अम्मा खेत बहुत कठोर हो गए हें। मेरे बेल दुबले हैं, इन्हें  पेटभर चारा तक नहीं मिल रहा है।
 पीने के लिए पानी तक की दिक्कत है। चारा-पानी ही क्‍या यहाँ  तो पेड़ों की पत्तियाँ तक खत्म हो गई हैं। बेचारे बैल केसे हल खींचें? 
वर्षा की आस हो तो हिम्मत  भी बँधे।” गोमा ने निराश मन से अपनी बात कही।   
बूढ़ी अम्मा बोली-“बेटा! तुम निराशा की बात मत करो। पेड़ों की बात भी तुमने खूब कही।  पेड़ तो यहाँ सब लोग काट रहे हैं।
 देखो अब पेड़ भी कहाँ बचे हें? जब पेड़ ही नहीं होंगे तो पत्तियाँ  कहाँ से आएँगी? अगर पेड़ अधिक होते तो वर्षा भी अवश्य हो जाती।
 सारे जंगल से पेड़ों की कटाई  जारी है। पेड़ नहीं होंगे तो हरियाली कहाँ से होगी? हरियाली नहीं तो वर्षा भी नहीं। लेकिन जो हुआ  सो हुआ।
 अब तो तुम लोग पेड़ों पर ध्यान दो। तुम निराश मत होओ। खेतों में हल चलाओ। उन्हें  हाँक-जोत कर बोने के लिए तैयार करो।
 इस मौसम में कभी न कभी तो वर्षा अवश्य होगी।” 
बूढ़ी  अम्मा ने मुसकराकर गोमा की हिम्मत बढ़ाई। 
वह उठी और लकड़ी टेकती हुई अपनी राह चल दी।  
वैसे तो गोमा मन से निराश था मगर बूढ़ी अम्मा की बातों से उसकी थोड़ी आशा बढ़ी। 
अगले  दिन उसने पूरे उत्साह से अपना खेत जोतना शुरू कर दिया। 
उसने लगातार चार दिन तक हल  चलाया। 
खेत खूब अच्छी तरह तैयार हो गए। 
गोमा अपना काम पूरा करके बहुत प्रसन्‍न था। 
अब  वह बैलों को हाँकते हुए घर की ओर चल पड़ा। 
पूरी राह वह गुनगुनाता रहा। उस रात उसे नींद भी  अच्छी तरह आई। 
चार दिन  की कड़ी मेहनत के कारण  वह निढाल होकर सोया।      
सवेरे जब वह सोकर  उठा तो गाय रंभा रही थी।  
बकरियाँ मिमिया रही थीं।  
सवेरे-सवेरे अपने पशुओं  की ये आवाज़ें सुनने के  लिए उसके कान तरस गए  थे। 
वह पुलककर उठा।  
उसकी पत्नी ने आँगन से  आवाज्ञ लगाई। 
अजी सुनते  हो! बाहर तो आओ। 
वर्षा  होने वाली है। 
गोमा झटपट  बाहर आया। 
उसने देखा  मौसम बहुत सुहाना हो गया  है। 
आसमान में बादल घुमड़  आए थे। 
उसने बादलों को  जी भरकर निहारा। 
उसे लगा  मानो बादलों से बूढ़ी अम्मा की मुसकुराती हुई आकृति उभर आई हो। 
उसे बूढ़ी अम्मा की बात  रह-रहकर याद आ रही थी। 
उसने मन ही मन बूढ़ी अम्मा को प्रणाम किया और सोचा कि वह ठीक  ही कह रही थी कि तुम अपना काम समय पर करो। 
बादल बरसने लगे। आँगन तर-बतर हो गया।  
गोमा को लगा मानो बूढ़ी अम्मा उससे कुछ कह रही हों। 
वह बूढ़ी अम्मा से कुछ कहना चाहता  था।
 तभी बारिश और तेज़ हो गई।   
मैं बहुत छोटी थी जब गैस रिसी थी। 
मेरी अम्मी बताती  हैं कि वह मुझे जकड़कर जहाँगीराबाद भागी थी। 
मेरी  याददाश्त में मैंने अपना पहला कदम बीमारी में ही  बढ़ाया था। 
और अब भी मैं उससे बच नहीं पाई हूँ। 
बीच  में कुछ समय तक कुछ राहत थी पर अब फिर सब  कुछ वापस आ गया है।
मेरा गला और आँखें सूज जाती  हैं, मेश चेहरा सूजन की वजह से बड़ा रहता है, गले से  अंदर ही अंदर खून बहता है। 
मेरी साँसें बुरी तरह से  फूलने लगती हैं और मैं होश खो देती हूँ। 
मेरे पूरे बदन  पर लाल-लाल धब्बे हैं।  
मेरे दाहिने पाँव के कारण मुझे चलने में दिक्कत होती है और मेरे पैर देखो-ये छाले पड़े हुए हैं।  
कितना कुछ हुआ है हमें-हमारी जिंदगी गैस के कारण हमेशा के लिए बदल गई है।   
मेरे अब्बू इस  दुर्घटना के कारण खत्म  हो गए, जब हम बहुत  छोटे थे। 
मेरी माँ की  मानसिक हालत  बिगड़ गई। 
वह दरवाज़े  पर बैठकर अब्बू का  इंतज़ार करती रहती थीं।   
उनके लिए चाय बना  लें।
हम  उनसे कहते कि अब्बू  मर चुके हैं पर वह हमसे कहतीं कि ऐसी बातें नहीं कहते, और अगर हम फिर ऐसा कहते तो वह  हमें मार देतीं। 
हम उनसे कहते कि जब हम बडे हो जाएँगे तो उनकी देखभाल करेंगे। 
डॉक्टर लोग  हमसे कहते कि उन्हें खुश रखा करें पर उनकी हालत देखकर रोए बिना रह पाना मुश्किल होता था।  
यह सब कुछ महीनों तक चलता रहा। 
धीरे-धीरे किसी तरह अम्मी ने अपने आप को सँभाला।  
शायद इस एहसास ने उन्हें ठीक होने में मदद्‌ की कि उन्हें ही कुछ उपाय करने होंगे ताकि हम  सब जिंदा रह सकें।          
मेरे अब्बू की एक दुकान थी। 
किसी ने उन्हें समझा-बुझाकर वह दुकान पाँच सौ रुपये में  बिकवा दी। 
जब तक वह पैसा चला, हमें खाने को मिला। 
फिर मेरी अम्मी कितनी जगहों पर गईं,  हर जान-पहचानवाले के पास, उधार माँगने! 
उन्हें दूसरों के लिए काम भी करना पड़ता। 
तिस पर  मेरी सेहत ने मेरी अम्मी से इतना खर्च करवाया है। 
मैं हमेशा से ही बीमार हूँ। 
मेरी एक जुड़वाँ बहन  है जो बिल्कुल ठीक है। 
मेरी अम्मी चिल्ला पड़ती थीं कि वह मेरे इतने बीमार रहने और इतने पैसे  खर्च करवाने से तंग आ गई हैं।       
एक बार की बात है, जब मैं बहुत बीमार थी। 
किसी ने मेरी अम्मी से कहा कि मुझे एक  प्राइवेट डॉक्टर के पास ले जाएँ। 
वह डॉक्टर अच्छा माना जाता है। 
मुझे नर्सिंग होम ले जाया गया।   
डॉक्टर ने उन्हें बताया कि मैं मरने ही वाली हूँ और मेरे इलाज के लिए सिर्फ नर्सिंग होम के बिस्तर  का खर्चा ही ढाई सौ रुपये हर दिन का आएगा, इलाज का अलग, मेरी माँ ने उन्हें बताया कि हमारे  पास इतने पैसे नहीं है। 
तब उसने कहा कि मुझे घर ले जाएँ। 
पर वह नहीं मानीं। 
मैं वहीं पड़ी रहती  जब तक कि दोपहर को वह न आतीं। 
मुझे नहीं मालूम कि वह कहाँ से पैसे लाती। 
पर वह मेरे  इलाज के लिए पैसे जुटा ही लेतीं।  
अब मैं आयुर्वेद की दवाएँ लेने लगी हूँ और उससे मुझे काफी आराम हे। 
मेरे पाँव के छाले  सूख रहे हैं, पसलियों का दर्द चला गया है, चेहरे की सूजन, सिर दर्द, बदन दर्द और गले से खून  बहना बंद हो गया है।
अब मुझे पहली बार ऐसा लगने लगा है कि मैं ठीक हो सकती हूँ। 
मैं यह  जानती हूँ कि अभी हमें बहुत दूर जाना है। 
मैं इतनी खुश रहती हूँ। 
मैं तो अब जीना चाहती हूँ। 
बहुत-से बच्चों को लेखक बनने का शौक होता है-अपना नाम पत्रिकाओं में छपा देखने का, बड़े  होने पर अपने नाम की किताब छपी देखने का। 
यह कोई बुरी बात नहीं बल्कि अच्छी बात है लेकिन  इसके लिए तैयारी ज़रूरी है, जैसे खिलाड़ी बनने के लिए ज़रूरी है। 
दुनिया के अधिकतर बड़े  लेखकों ने अपनी पत्रिकाएँ निकाली हैं। 
तुम भी अपनी पत्रिका निकाल सकते हो।   
बाज्ञार से रूलदार  कागज़ ले आओ। 
अपने  भाई-बहनों से, अपने स्कूल  और मुहल्ले के साथियों से  बातचीत करो। 
उनसे कहो  कि पत्रिका निकालने जा रहे  हो। 
वे तुम्हारी पत्रिका के  लिए कुछ लिखें-कविता,  कहानी, लेख, चुटकुले जो  भी जी में आए। 
इसके लिए तुम्हें अपनी रचना दे दें।         
जब सारी रचनाएँ इकट्ठी कर लो तब उसे साफ़-साफ़ हाथ से रूलदार कागज़ पर लिख लो  या तुम्हारे साथियों में जिसकी हस्तलिपि बढ़िया  हो उससे लिखा लो। 
अगर कोई ड्राइंग या  पेंटिंग बनाना चाहे तो उसी साइज के, बिना  रूल वाले, कागज़ पर उससे बनवा लो। 
फिर  उसे रचनाओं के बीच-बीच में लगा लो। सबको  इकट्ठा कर खुद ही सी लो।   
पत्रिका को खूबसूरत बनाने के लिए उसका  कवर मोटे कागज़ का रखो और उस पर रंगीन कागज़ व रंग से सजावट कर लो। 
अपनी  पत्रिका का कुछ नाम रख लो। 
पृष्ठों पर  नंबर डाल लो। 
शुरू में एक सूची बना  लो। 
किस पृष्ठ पर किसकी रचना हे  वहाँ लिख दो। 
पर तुम्हारी पत्रिका कितनी  छोटी-बड़ी हो या कितने लोग कितना  लिखेंगे, इसके हिसाब से तय करो। 
कोशिश करो  कि तुम्हारे साथी लेखक अपना सोचकर  लिखें, जो न लिख पाएँ वह दूसरे किसी  लेखक की रचना लिखें, लेकिन चोरी न  करें। 
उस लेखक की रचना हे, यह लिख दें।   
अपनी पत्रिका निकालने के लिए तुम पाँच बातें ज़रूर ध्यान में रखो-   
हिज्जे दुरुस्त हों और भाषा और व्याकरण की अशुद्धियाँ न हों। किसी बड़े को पहले  दिखा सकते हो।  
अपनी लिखी मौलिक रचना को लेख,  कहानी, कविता जो कुछ भी हो पहला  स्थान दो। 
दूसरे की प्रिय रचना को  दूसरा स्थान दो। 
चोरी की रचना मत दो।  
लिखने-लिखाने से पहले यदि साथी  लेखक चाहते हों तो उनसे बात कर  लो। 
क्‍या लिख रहे हैं उस पर साथ  मिलकर विचार कर लो।  
तुम अपनी पत्रिका निकाल रहे हो अतः  संपादक होने का घमंड मत करो बल्कि  अपने लेखकों को प्यार करो, उन्हें  आदर-सम्मान दो। 
कमज़ोर रचना को  ठीक करना हो तो उनको बता दो।  
पत्रिका लिखावट और सजावट में जितनी खूबसूरत बना सकते हो, बनाओ।           
जब तुम्हारी पत्रिका सिल-सिलाकर तैयार हो जाए तो सारे लेखक साथियों को इकट्ठा करो और  यदि माँ चाय-पकौड़ी का जुगाड़ कर दें तो क्या कहने!  
पत्रिका के अंत में कुछ पृष्ठ कोरे छोड़ना न भूलना। 
इस पर अपने माता-पिता, अध्यापक या आसपास के कुछ छोटे-बड़े लेखक हों तो उनसे उनकी राय लिखवा लेना। 
फिर स्कूल खुलने  पर अपने-अपने शिक्षकों को भी दिखाना, उनकी राय लिखवाना और यदि चाहो तो अपने स्कूल  के प्रमाण-पत्र के साथ हमें अपनी पत्रिका निकालने की सूचना देना।  
वैसे दुनिया के बड़े लेखकों ने अपनी खुशी के लिए शुरू-शुरू में अपने हाथ से लिखी  पत्रिकाएँ निकाली हैं, किसी नाम के लिए नहीं। 
चाहो तो उनका यह रास्ता अख्तियार कर सकते  हो। हमारी शुभकामनाएँ अभी से लो! 