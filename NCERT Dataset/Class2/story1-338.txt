इस तालाब का नाम छोटा तालाब है। 
यहाँ तुम्हें कई लोग दिखेंगे -. केंचुए, साँप, केकड़े, मेंढक, कनखजूरे, दो कछुए और उनके साथ बच्चे...।
मछलियाँ पता नहीं कितनी होंगी! 
मच्छर जैसे कई उड़ाकू तुम्हें वहाँ मिलेंगे।
तितलियाँ, गिलहरियाँ, चींटियाँ। 
कभी-कभी छिपकलियाँ और गिरगिट भी इधर चले आते हैं।
तालाब के किनारे एक पेड़ है। 
इस पर मकड़ियों के जाले हैं। और चिड़ियाँ!
उनका तो पूछो ही मत --- कौए, मैना, तोते, किंगफ़िशर, फ़ाख्ता...।    
आजकल सर्दियों के दिन हैं मैं रोज़ इस तालाब को देखने आती हूँ। 
यहाँ इन दिनों सारस आए हुए हैं। 
छोटे तालाब पर खूब चहल-पहल है। 
थोड़े दिनों बाद सारस चले जाएँगे। 
तब तालाब को इन सबकी कितनी याद आए्गी!
नानाजी ने बगीचे में मूली बोयी।
मूली से नानाजी बोले, “उगो-उगो मूली। मज़बूत बनो और लंबी हो।”
उग आयी मोटी और लंबी मूली। 
नानाजी गए उसे निकालने।
खींचते रहे, अपना पूरा ज़ोर लगाया,
मगर मूली को बाहर न ला पाए।
तो फिर नानी को आवाज़ लगायी।
नानी ने थामा नाना को, नाना ने थामा मूली को।
दोनों ने पूरा ज़ोर लगाया। 
मगर॒ मूली को दोनों निकाल न पाए।
तभी नानी ने नातिन को बुलाया। 
नातिन ने थामा नानी को, नानी ने थामा नाना को, नाना ने थामा मूली को, सबने मिलकर खींचा।
मिलकर पूरा ज़ोर लगाया।
मगर मूली को निकाल न पाए।
तब नातिन ने अपने कुत्ते को बुलाया। 
कुत्ते ने नातिन को थामा, नातिन ने नानी को थामा, नानी ने नाना को थामा, नाना ने मूली को थामा, सभी ने मिलकर ज़ोर लगाया। 
आखिर मिलकर सबने मूली को बाहर निकाल ही डाला!
बरसात और मेंढक
सोमारू और कमली जंगल घूमने गए। 
लौटते समय उन्हें ज़ोर की भूख लगी।
उन्हें एक गाय दिखी। 
कमली ने गाय से कहा, “ज़रा-सा दूध दे दो तो भूख मिटे।” 
गाय बोली, “मेरे खाने को घास ही नहीं है। मुझे हरी-हरी घास खिलाओ तो मैं दूध दूँ।”
कमली और सोमारू चले घास लाने।
पर घास तो सूखकर पीली हो गई थी।
घास ने कहा, “मुझे पानी दो तो मैं खाने लायक बनँ। ”
कमली और सोमारू चले पानी लाने पर नदी तो सखी हई पड़ी थी।
नदी ने कहा, “बरसात हो तो मुझे पानी मिले।”
कमली और सोमारू चले बादल लाने। 
पर बादल तो बिन बरसे टँगे थे।
बादल बोले, “मेंढक टर-टर्र बोले तब तो हम बरसें।”
कमली और सोमारू चले मेंढक के पास। 
मेंढक बोले, “हम बाहर निकलते हैं तो बच्चे हमें पत्थर मारते हैं।” 
दोनों बोले, “जो हुआ उसके लिए माफ़ करो। अब से तुम्हें कोई पत्थर नहीं मारेगा।”
मेंढक मान गए और टर्र-ट्र करने लगे। 
टर्र-टर्र सुनकर बादल आए और झूमकर बरसे।
नदी में पानी बहने लगा। 
कमली और सोमारू ने नदी से पानी लाकर घास को दिया। 
घास हरी हो गई। 
दोनों घास लेकर गाय के पास गए| 
गाय ने घास खाकर दूध दिया। 
कमली और सोमारू ने दूध पीकर अपने घर की राह ली।
शेर मतवाली चाल से चला जा रहा था।
अचानक उसे एक हल्की-सी चीख सुनाई दी।
एक चूहे की पूँछ उसके पंजे के नीचे आ गई थी। 
शेर ने अपना पैर हटाया, चूहा फुदककर झाड़ियों में चला गया।
एक दिन शिकारी ने शिकार पकड़ने के लिए जाल बिछाया।
उस जाल में शेर फँस गया। वह ज़ोर-ज़ोर से दहाड़ने लगा।
जंगल में रहने वाले हाथी, भालू, हिरण, खरगोश, लोमड़ी, बंदर और अजगर समेत सभी पशु-पक्षियों ने दहाड़ सुनी पर कोई भी शेर की सहायता को नहीं आया।
हाँ, चूहा ज़रूर भागा-भागा वहाँ आया। 
वह अपने पैने दाँतों से जल्दी-जल्दी जाल कुतरने लगा। 
कुछ ही पल में सारा जाल कट गया और शेर आज़ाद हो गया।
नरेंद्र को चंपक का पेड़ बहुत पसंद था। 
चंपक के पेड़ पर लटककर झूलना उन्हें और भी पसंद था। 
चंपक का यह पेड़ उनके मित्र के घर लगा था।
नरेंद्र आठ साल की उप्र से ही अपने मित्र के घर खेलने जाया करते थे। 
हर दिन की तरह वे चंपक के पेड़ पर झूल रहे थे।
तभी उनके मित्र के दादाजी वहाँ आए और बोले - “ नरेंद्र, पेड़ से उतरो।  दुबारा इस पेड़ पर मत चढ़ना”
“क्यों दादाजी?” 
“ इस पेड़ पर एक दैत्य है।”
“ उस दैत्य के बरे में कछ बताइए न, दादाजी!”
दादाजी को डर था कि कहीं पेड़ की डाल टूट गई तो नरेंद्र पेड़ से गिर पड़ेंगे और उन्हें चोट लग जाएगी।  
दादाजी ने बताया, “ वह दैत्य बहुत डरावना है।”
दादाजी की बात सुनकर नरेंद्र को अचरज हुआ। 
वे बोले, “दादाजी दैत्य के बारे में और बताइए न!”
“वह पेड़ पर चढ़ने वालों की गर्दन तोड़ देता है।”
नरेंद्र दादाजी की सारी बातें ध्यान से सुन आगे बढ़ गए। 
यह देख दादाजी मुस्कुराए और वे भी आगे बढ़ गए उन्हें लगा कि बालक दैत्य की बात सुनकर डर गया है। 
अब वह पेड़ पर नहीं चढ़ेगा।
लेकिन दादाजी जैसे ही कुछ आगे बढ़े, नरेंद्र फिर से पेड़ पर चढ़ गए और डाल पर झूलने लगे।
यह देख उनका मित्र जोर से चीखा,“ नरेंद्र, तुमने दादाजी की बात नहीं सुनी? वह दैत्य तुम्हारी गर्दन तोड़ देगा।”
नरेंद्र ने हँसकर कहा, “तुम भी कितने भोले हो! अगर दादाजी की बात सच होती तो मेरी गर्दन टूट चुकी होती।लेकिन ऐसा हुआ क्या?”
“नहीं तो।”
“यही तो! किसी ने तुमसे कुछ कहा है, उस पर यकीन मत करो। खुद सोचो। इसलिए डरो मत!”
आगे चलकर यही बालक नरेंद्र स्वामी विवेकानंद के नाम से प्रसिद्ध हुए।
स्वामी विवेकानंद बचपन से ही निडर और समझदार थे।
छुट्टी का दिन था। 
जीत और बबली सुबह से खेल रहे थे।
उन्होंने कई सारे खेल खेले।
दोनों ने रस्सी कूदी।
फिर छुपन-छुपाई खेली।
उसके बाद गिल्ली -डंडा खेला।
बबली ने क्रिकेट खेलने के लिए कहा। 
जीत गेंद फेंकने के लिए तैयार हो गया।
जीत ने गेंद फेंकी। 
बबली ने ज़ोर से बल्‍ला घुमाया। 
गेंद मोहित के आँगन में चली गई।
मोहित के घर ताला लगा हुआ था। 
जीत और बबली का खेल रुक गया।
बबली बोली कि उसे गेंद बनानी आती है। 
उसने जीत से कपड़े, कागज़ और पन्‍नी लाने को कहा। 
वह खुद भी ये सब ढूँढ़ने लगी। 
दोनों ने खूब सारी कतरनें है और पन्नियाँ इकटूठी कर लीं। 
बबली सुतली का टुकड़ा भी ले आई।
बबली ने उन सबको मिलाकर एक गोला बनाया।
गोले को सुतली से कस दिया।
दोनों की पसंद की गेंद बन गई।
खेल फिर से शुरू हो गया। 
इस बार बबली ने गेंद उठाई। 
जीत ने बल्‍ला उठाया। 
बबली ने गेंद फेंकी।
जीत ने ज़ोर से बल्‍ला के घुमाया। 
गेंद खुलकर हवा में फैल गई।
बबली ने उछलकर एक कपड़ा पकड़ लिया।
बब ली उछल-उछलकर आउट-आउट चिल्लाने लगी।
वह हाथ में कपड़ा लेकर आउट-आउट कहते हुए दौड़ी।
एक दिन तोसिया ने सपना देखा। 
तोसिया बहुत सपने देखती है। 
वह उठकर सपनों के बारे में बात भी करती है। 
तोसिया को सपना आया कि दुनिया के सारे रंग उड़ गए हैं। 
कहीं कोई रंग नहीं बचा।
उसने देखा कि सब कुछ सफ़ेद-सफ़ेद हो गया है।
तोसिया उठी और सपने को याद करने लगी। 
वह एकदम से घबरा गई।
तोसिया सोचने लगी कि क्या सचमुच रंम गायब हो गए हैं।
तोसिया रसोई में गई। 
वहाँ बहुत सारे रंग-बिरंगे मसाले रखे हुए थे। 
लाल मिर्च, जीरा, हल्दी, धनिया, मेथी।
तोसिया उठकर बाहर बगीचे में गई। 
वहाँ रंग-बिरंगे फूल खिले हुए थे। 
गेंदा,चमेली, सदाबहार, गुलाब, सूरजमुखी। 
तोसिया ने देखा कि उसके कपड़ों में रंग हैं। 
मम्मी-पापा के कपड़ों में भी रंग हैं। 
घर में भी खूब सारे रंग दिख रहे थे।
तोसिया मम्मी के साथ बाज़ार चल पड़ी। 
वहाँ खूब सारी रंग-बिरंगी सब्ज़ियाँ थीं। 
गाजर, बैंगन, टमाटर, सेम, मटर। 
बाज़ार में पतंग की दुकान भी थी। 
दुकान में खूब सारी रंग-बिरंगी पतंगें थीं। 
काली, पीली, नीली, हरी, नारंगी। 
मम्मी चुन्नी की दुकान पर गईं। 
वहाँ खूब सारी रंग-बिरंगी चुन्नियाँ थीं। 
गुलाबी, बैंगनी, फिरोज़ी, आसमानी, भूरी। 
बाज़ार में गुब्बारेवाला खड़ा हुआ था। 
उसके पास खूब सररे रंग-बिरंगे गुब्बारे थे। 
नीले, पीले, हरे, लाल, गुलाबी। 
तोसिया ने खूब सरे रंग देखे। 
वह खुश हो गई कि रंग गायब नहीं हुए हैं। 
वह रंगों को गिनने लगी।
तोसिया घर आकर दोपहर को सो गई। 
उसने उठकर देखा कि नानी की सहेलियाँ आई हुई हैं। 
उन सबके बाल सफ़ेद-सफ़ेद हैं। 
तोसिया को एक बात याद आई। 
वह रात को नानी के साथ सोई थी। 
इसलिए सपने में सब सफ़ेद-सफ़ेद दिखा होगा।
तोसिया नानी के बालों को गौर से देखने लगी। 
वह नानी के बालों को छू-छूकर देखने लगी। 
तोसिया सोचने लगी कि नानी के बाल सफ़ेद क्‍यों हैं। 
उसने नानी से पूछा कि उनके बालों का रंग कहाँ गया।
नानी बोलीं कि पहले उनके बाल भी काले फिर उनके बालों का रंग तोसिया के बालों में चला आया।
मैं अपने दादाजी के साथ रहती हूँ|
उन्हें मैं 'थाथा' कहती हूँ।
लेकिन जब उन पर बहुत प्यार आता है, तो मैं उन्हें 'थाथू” बुलाती हूँ।
कभी-कभी थाथू मुझे सिनेमा दि खाने बाहर ले जाते हैं।
मैं उनकी गोदी में बैठकर हॉर्न बजाती हूँ - पॉम! पॉम! रास्ते की सब बकरियाँ और गायें दूर हट जाती हैं।
“थाथू क्‍यों न हम चाँद पर चलें?” मैं पूछती हूँ। 
वे सिर हिलाकर हँस देते हैं।
थाथा के दाँत नहीं हैं। 
जब वे हँसते हैं तो एक गुलाबी-सी दीवार दिखाई देती है...और फिर... एक गुलाबी-सी गुफा।
जब बारिश होती है, तो थाथा खिड़की के बाहर इशारा करते हैं और कहते हैं,
“देखो! बरसात हो रही है।चलो! बाहर चलें।”
थाथू और मैं हमेशा कुछ अलग करते हैं। 
हम समुद्र तट पर जाते हैं।
ऊँची-नीची लहरें मेरे चारों तरफ़ उठती-गिरती हैं। 
अर चाँद हमारे साथ-साथ  चलता है और हवाएँ सीटी बजाती हैं।
मछलियाँ थाथू और मुझे ढूँढ़ती हुई आती हैं।
मेरी उँगलियाँ कुतरती हैं और मुझे खेलने को बुलाती हैं।
हम दौड़ लगाते हैं और कलाबाज़ियाँ खाते हैं।
जब अँधेरा हो जाता है, तो मैं थाथू का हाथ पकड़ लेती हूँ।
उनके साथ मैं कूदती-फाँदती घर आ जाती हूँ। 
और फिर थाथू अपनी मनपसंद किताब पढ़ने बैठ जाते हैं।
“थाथू, यह कोई जादुई किताब है?”
मैं पूछती हूँ। थाथू मुस्कुराते हैं।
“क्या मैं भी जादूगर बनूँगी?” मैं फिर पूछती हूँ, “आपकी तरह?”
वे कहते हैं, “अब सो जाओ।” 
उनकी गोद में सिर रखकर, मैं सो जाती हूँ।
मुझे अपने थाथू से बेहद प्यार है। 
मैं प्रार्थना करती हूँ... कि एक दिन, मैं भी उनके जैसी बनँ।
दिवाकर पाँच वर्ष का नटखट लड़का है। 
सारे दिन ठिठोली करता है और सबको हँसाता है।
उसे गणित सीखने की बहुत लगन है।
उसकी बड़ी बहिन मीना उसे संख्याओं को जोड़ना सिखाती है और दिवाकर ध्यान से सीखता है। 
दिवाकर कहता है, “एक और दो, तीन!”
मीना कहती है, “सपेरा बजाता बीन!” 
दिवाकर कहता है, “तीन और चार, सात!” 
मीना कहती है, “लाओ कलम दवात!”
दिवाकर दौड़कर कलम दवात ले आता है और मीना उसे संख्याओं के जोड़ लिखना सिखाती है।
आज इतवार का दिन है। दादाजी ने कक गाए आज कल्फ़ी बनाने के लिए बहत सारा दूध मँगाया था। 
दादी ने  9 बजे कढ़ाई में दूध उबालने के लिए रख दिया। 
दध को कभी माँ और कभी चाचाजी थोड़ी-थोड़ी देर में चमचे से चलाते रहे।     
10 बजे तक दूध गाढ़ा हो गया और माँ ने उसे ठंडा होने के लिए रख दिया।
दिवाकर बड़ी उत्सुकता से सब देख रहा था।
11 बजे चाचाजी बाज़ार से बरफ़ ले आए और उसे कूटकर मटके में भर दिया। 
उसमें नमक भी मिला दिया। 
दादी और माँ ने गाढ़े दूध में चीनी, केसर तथा पिस्ते और बदाम काट कर डाले। 
फिर कुल्फ़ी के तिकोनों में दूध भरकर मटके में डाल दिए|
तब तक बज गया था। 
दिवाकर ने दादाजी से पूछा, “दादाजी, कुल्फ़ी कब तक बनेगी?” 
दादाजी ने कहा, “बेटा, 5 बजे तक बनेगी।”
दिवाकर मीना के साथ खेलने चला गया। 
कुछ देर बाद दिवाकर ने दादाजी के पास जाकर पूछा, “दादाजी, क्या बजा है?” 
दादाजी ने अपने कमरे में लगे घंटे की ओर देखकर कहा, “बेटा, 2 बजे हैं।” 
दिवाकर बेचैनी से 5 बजने की प्रतीक्षा करता रहा।
कुछ समय बाद वह फिर दादाजी के पास गया और पूछा, “दादाजी, अब क्या बजा है?” 
दादाजी ने फिर घंटे की ओर देखा और बोले, “बेटा, 3 बजे हैं।”
दिवाकर ने भोलेपन से खुश होकर कहा, “दादाजी, 2 और 3, 5 होते हैं--_ तो अब 5 बज गए। इसलिए कुल्फ़ी खा सकते हैं!”
दादाजी हँस पड़े। 
उन्हें दिवाकर की कुशाग्र बुद्धि पर बहुत आनंद आया।
हु्श्श्श्‌!
माला बिल्ली को डराती।
हेएए!
वह अपनी नानी को डराती।
धप्प!
वह अपने छोटे भाई को डराती
भऊऊ!
वह डाकिए को डराती।
एक दिन माला की माँ ने उसे एक छोटी-सी डिब्बी दी।
“माला, यह तुम्हारे लिए है,” वे बोलीं।
माला ने जल्दी से डिब्बी खोली जिसमें उसे मिली - नीले कागज़ में लिपटी, पयारी-सी चाँदी की पायल!
उन्हें पहनकर, वह पूरे घर में घूमने लगी।
छिक-छिक-छम छोटे-छोटे घुँघरू झनकते।
छिक-छिक-छम अब माला जहाँ भी जाती, सब जान जाते।
छिक-छिक-छम
माला की हुश्श्श! से पहले बिली कूद गई ।
छिक-छिक-छम माला की हेएए! से पहले नानी पलट गईं।
छिक -छिक -छम माला की धप्प! से पहले छोटा भाई बाहर भाग गया।
छिक -छिक -छम माला की भऊऊ! से पहले डाकिया निकल गया।
छिक-छिक-छम अब माला किसी को डरा नहीं पाती।
तो ऐसे में माला ने क्या किया?
उसने अपनी चाँदी की पायल उतार दी।
नीमा दोपहर में दो बजे स्कूल से लौटती है। 
इस समय घर पर सिर्फ़ दादी होती हैं। 
वे कहीं नहीं आती-जाती हैं।  
कभी बैठे-बैठे सब्ज़ी काट रही होती हैं।
उनके घुटनों में दर्द रहता है। 
इसलिए कभी वे अपने घुटनों में तेल मल रही होती हैं। 
उन्हें नीमा का बहुत इंतज़ार होता है।
नीमा रोज़ खाना खाते-खाते स्कूल की बातें सुनाती है। 
दादी भी उससे खूब बातें करती हैं। 
शाम को नीमा खेलने जाती है। 
एक दिन नीमा खेलने के लिए जाने लगी तो दादी बोलीं, “नीमा, थोड़ी देर बैठ जा।”
“क्यों? नीमा पलटकर बोली। 
“मेरा समय नहीं कटता”, दादी बोलीं।
नीमा रुकी। 
फिर दौड़कर दादी की चप्पलें ले आई और बोली, “दादी आप भी मेरे साथ खेलने चलिए।खेलने में समय बहुत जल्दी कटता है। मैं पाँच बजे खेलने जाती हूँ पर दस मिनट में ही छह बज जाते हैं।” 
दादी ज़ोर से हँसी। 
फिर वे दोनों खेल के मैदान की ओर चल पड़े
एक दिन सब छुपन-छुपाई खेल रहे थे। 
उस दिन जीत की बारी थी। 
जीत सौ तक गिनकर सबको ढूँढ़ने निकला।
मोहित दरवाज़े के पीछे मिल गया।
जीत सबको कमरे में ढूँढ़ने लगा। 
बबली अलमारी के पीछे मिल गई।
मारिया पलंग के नीचे मिल गई। 
उसके बाद जीत आँगन की तरफ़ गया।
सिमरन दादी के पीछे मिल गई। 
जीत नाज़िया को आँगन में ढूँढ़ने लगा।
जीत ने नाज़िया को चादर के पीछे ढूँढ़ा ।
फिर जीत नाज़िया को ढूँढ़ने के लिए बाहर होकर सोचने लगा।
नाज़िया ने ऊपर से कूदकर उसे धप्पा दिया। 
जीत दबारा गिनती गिनने चल दिया।लो रात हो गई। 
देखो, आकाश में चारों तरफ़ कितना अँधेरा है!
अहा! ये छत पर कैसा सुंदर प्रकाश!
तो ये चंदा मामा हैं। आओ चंदा मामा!
अरे, ये क्या! बादल जी आप नहीं आइए।
चंदा मामा रूठ जाएँगे। बादल जी आप जाइए ना
मैं चंदा मामा को देख भी नहीं पा रहा।
“माफ़ करना मुझे, मैं तो दो मिनट चंदा से गपशप कर रहा था। लो मैं अभी चला! अच्छा, नमस्ते, फिर मिलेंगे!”
हाँ, अब ठीक है। देखो, चंदा मामा मस्करा रहे हैं।
आओ चंदा मामा, गोल-गोल चेहरे वाले चंदा मामा, आओ ना!
मुझे एक बीज मिला।
मैंने उसको गमले में डाला।
मैंने उसे पानी दिया और बहुत स
क्या यह पेड़ है? 
क्या यह झाड़ी है?
क्या इसमें फूल होंगे?
क्या इसमें फल होंगे?
क्या यह लम्बा ऊँचा होगा?
क्या यह छोटा ही रहेगा?
मुझे नहीं पता।
कोई फ़र्क नहीं पड़ता!
खोजें-जानें
किसी पुराने बर्तन या गमले में काले चनों को बोएँ। 
कुछ ही दिनों बाद चनों से हरे-भरे, छोटे-छोटे डंठल और पत्ते उगने लगेंगे। 
देखें, उन्ह ें उगने में कि तना समय लगता ह ैऔर कि तना पानी और धपू ।
बात पुरानी है।
तब बस तीन ही रंग थे।
लाल, पीला और नीला!
लाल रहता था हर लज़ीज़ वस्तु में,
जैसे टमाटर, सेब, चेरी और आलूबुखारे।
पीले ने बनाया था सूरज को चमकदार
जो मुस्कुराकर देता था रोशनी लगातार।
आसमान भी नीला था और समुंदर भी। के
पेड़ों से टपकती बारिश भी नीली ही थी। 
तीनों पक्के दोस्त थे।
एक दिन उन्होंने कहा, “हमें और दोस्त चाहिए। चलो नए दोस्त बनाएँ।” और वे निकल पड़े दोस्तों की तलाश में।
और देखो क्‍या हुआ!
लाल और पीला साथ चले तो एक नया दोस्त मिला -- नारंगी।
पीले और नीले ने हाथ मिलाया तो एक नया दोस्त मिला -. हरा।"
लाल और नीले के पास आते ही एक नया दोस्त मिला -- बैंगनी।
और इस तरह उन्होंने दुनिया को बना दिया दोस्ताना और रंगीन।
जोजो एक सफ़ेद कुत्ता था।
वह एक पेड़ के नीचे सो रहा था।
“घरररर! स्स्स्स! घरररर! स्स्स्स!”
वह जग गया।
“भौं भौं! कि सने दिए मुझे बैंगनी धब्बे ?”
उसने देखा एक बादल को, आकाश में धीरे-धीरे चलते हुए।
“बादल, बादल, क्या तुमने दिए मुझे बैंगनी धब्बे?” 
"नहीं,” बादल बोला। 
“मैं तो सफ़ेद हूँ।”
बादल हट गया।
जोजो ने ऊपर सूरज को देखा।
“सूरज, सूरज, क्या तुमने मुझे दिए बैंगनी धब्बे?
"नहीं,” सूरज बोला। “मैं तो पीला हूँ।”
“कौए, कौए, क्या तुमने दिए मुझे बैंगनी धब्बे?”
“नहीं,” कौआ बोला। “मैं तो काला हूँ।”   
“गुब्बारे, गुब्बारे, क्या तुमने दिए मुझे बैंगनी धब्बे ?”
“नहीं,” गुब्बारा बोला। “मैं तो लाल हूँ।”   
“घास, घास, क्या तुमने दिए मुझे बैंगनी धब्बे ?”
“नहीं,” घास बोली। “मैं तो हरी हूँ।”
बेचारा जोजो!
“ऊँ, ऊँ, ऊँ! कि सने दिए मुझे बैंगनी धब्बे ?”
टप! टप! टप!
“आहा! तो वह जामुन का पेड़ था!”