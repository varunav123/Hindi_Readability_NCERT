“चंदा के गाँव में, तारों की छाँव 
हम सैर करने जाएँगे, हम सैर करने 
हम कैसे जाएँगे? हम कैसे जाएँगे? 
हम चंद्रयान से जाएँगे, हम चंद्रयान से जाएँगे।” 
एक जंगल में खरनखर नाम का एक सिंह रहता था। 
एक दिन उसे बहुत भूख लगी। 
वह आहार की खोज में पूरे जंगल में घूमता रहा, पर एक चूहा तक हाथ नहीं लगा। 
इस खोज में ही शाम हो गई। 
अँधेरा हो रहा था। 
इसी समय उसे एक माँद दिखाई दी। 
रात काटने के लिए वह उसी में घुस गया।
उस माँद में घुसकर उसने सोचा, इसमें कोई न कोई पशु तो रहता ही होगा।
जब वह विश्राम करने के लिए इसमें घुसेगा, मैं उसे दबोच लूँगा। 
यह सोचकर वह उस माँद में एक ओर छिपकर बैठ गया।
उस माँद में दधिपुच्छ नाम का एक सियार रहा करता था। 
वह माँद की ओर आ रहा था। 
माँद के द्वार पर आकर उसने देखा तो उसे सिंह के पैरों के चिह्न दिखाई दिए। 
चिह्न माँद की ओर जाने के लिए तो थे, पर लौटने के नहीं थे। 
उसने सोचा, हे भगवान! आज तो मेरी जान पर ही आ बनी। 
इसके भीतर अवश्य कोई सिंह घुसा बैठा है। 
उसे समझ में नहीं आ रहा था कि वह क्या करे। 
वह पता करना चाहता था कि सिंह इस समय भी माँद के भीतर ही है या बाहर निकल गया है।
सोचने से क्या नहीं हो सकता। सोचते-सोचते उसे एक उपाय सूझ ही गया।
माँद के द्वार पर जाकर उसने पुकारा, “ऐ मेरी माँद, ऐ मेरी माँद।” 
पुकारकर वह चुप हो गया। 
कुछ देर बाद उसने कहा, “अरे, तुझे हो क्या गया है! आज बोलती क्‍यों नहीं? पहले तो जब मैं तुझे पुकारता था, तू झट बोल पड़ती थी। 
क्‍या तू यह भूल गई कि मैंने तुझसे कहा था कि मैं जब भी बाहर से आऊँगा, तब तुझे पुकारूँगा और जब तू उत्तर देगी, उसके बाद ही मैं माँद के भीतर आऊँगा! 
यदि तूने इस बार भी उत्तर न दिया तो मैं तुझे छोड़कर किसी दूसरी माँद में चला जाऊँगा।”
अब सिंह को विश्वास हो गया कि सियार के पुकारने पर यह माँद सचमुच उत्तर दिया करती है। 
उसने सोचा, आज मैं आ गया हूँ, इसलिए डर के मारे इसके मुँह से ध्वनि नहीं निकल रही है। 
उसने सोचा, यह माँद नहीं बोलती है तो कोई बात नहीं। 
इसके स्थान पर मैं ही उत्तर दे देता हूँ। 
यदि चुप रहा तो हाथ शिकार भी चला जाएगा। 
यह सोचकर सिंह ने उसका उत्तर दे दिया। 
उसकी दहाड़ से वह माँदतोी गूँज ही उठी, आस-पास के पशु भी चौकन्ने हो गए।
सियार वहाँ से यही कहते हुए चंपत हो गया कि इस वन में रहते हुए मैं बूढ़ा हो गया, पर आज तक कभी किसी माँद को बोलते हुए नहीं सुना।
प्रिय मित्र अभिषेक,
नमस्ते!
आशा है कि तुम और परिवार में सभी सकुशल होंगे और गरमी की छुट्टियों का आनंद ले रहे होंगे।
मैं अपनी छुट्टियाँ मनाने अपने नाना-नानी के घर गुवाहाटी आया हुआ हूँ। 
गुवाहाटी भारत के पूर्वोत्तिर प्रदेशों का प्रवेश-द्वार है। 
यह एक बहुत सुंदर और विशाल महानगर है जो ब्रह्मपुत्र नदी के तट पर स्थित है।
तुम्हें यह जानकार आश्चर्य होगा कि ब्रह्मपुत्र इतनी विशाल नदी है कि इसमें माजुली नाम का एक बहुत बड़ा वीप भी है। 
यह नदी में स्थित भारत का सबसे बड़ा द्वीप है।
माजुली में असम के विश्वप्रसिद्ध वैष्णव मठ “सत्र” में हमने सत्रिया नृत्य देखा। 
यह भारत के शास्त्रीय नृत्यों में से एक है।
गुवाहाटी नगर के समीप नीलांचल पर्वत पर कामाख्या देवी का मंदिर स्थित है। 
यहाँ पूरे भारत से श्रद्धालु दर्शन करने के लिए आते हैं। 
हम लोग पिछले गुरुवार को वहाँ दर्शन करने गए थे। 
हम  उमानंद मंदिर भी गए थे। 
यहाँ पहुँचने के लिए नाव से जाना पड़ता है और थोड़ा पैदल भी चलना पढ़ता है।
पैदल चलते हुए नानी ने मुझे बताया कि स्वस्थ रहने के लिए खेलना बहुत आवश्यक है। 
उन्होंने कहा कि स्वस्थ तन में ही स्वस्थ मन रहता है।
इसलिए पढ़ाई के साथ-साथ खेल-कूद भी बहुत आवश्यक है। 
मैंने नानी को तुरंत बताया कि मैं तो अपने मित्रों के साथ बहुत सारे खेल खेलता हूँ।
हम लोग कितने आनंद से खो-खो, पिट्ठू, क्रिकेट और फुटबॉल खेलते हैं। 
खेल की बात सोचते ही मुझे तुम्हारी याद आने लगी।
मैं तुम्हें यहाँ के बहुत सारे अनुभव सुनाना चाहता हूँ। 
जल्द ही लौटूँगा।
शेष शुभ है। 
बड़ों को प्रणाम।
तुम्हारा मित्र
ये अधिकतर ऐसे स्थानों में रहते हैं जहाँ सीलन और अँधेरा हो, जैसे- गीले के तनों के अंदर या गीली घास या पत्तों के ढेर के नीचे। 
पर सोचने की हे है ये है कि इतने सारे पैरों वाला कैसे  चलता होगा!
जानकी बहुत ही प्रसन्‍न थी। 
कल वह अपने सभी मित्रों के साथ फूलदेई पर्व के लिए जाएगी। 
अगले दिन उसकी इजा (माँ) ने उसे सुबह-सुबह उठा दिया। 
नहा-धोकर अपनी छोटी डलिया हाथ में लिए फूल चुनने के लिए वह निकल गई। 
आँगन में पहुँचते ही उसने हेमा, गीता, राधा, बीर, गोविंद और मनोज को पुकारा। 
सब हाथ में छोटी-छोटी डलिया लेकर जंगल की ओर निकल पड़े।
फूलदेई उत्तराखंड का एक प्रसिद्ध त्योहार है। यह त्योहार बच्चों द्वारा मनाया जाता है, इसलिए इसे “बाल पर्व” भी कहा जाता है।
येत्र मास की संक्रांति के दिन मनाया जाता है। 
चैत्र माह हिंदू नववर्ष का पहला महीना होता है। 
फूलदेई वसंत ऋतु के आगमन का प्रतीक है। 
चैत्र ऋतु आते ही ऊँची-ऊँची पहाड़ियों से बर्फ पिघलने लगती है। 
सर्दियों के ठंडे दिन बीत जाते हैं। 
उत्तराखंड के सुंदर पहाड़ फूलों से लद जाते हैं। 
जानकी और उसके मित्रों ने बुरांस, फ्योंली और कई प्रकार के फूल अपनी छोटी-छोटी डलियों में इकट्ठे कर लिए।
 अब यह टोली जिसे कहा जाता है, हर घर के मुख्य द्वार की देहली पर रुकती, अक्षत और फूल डालती और गाती जाती-- 
“फूल देई, छम्मा देई, दैणी द्वार, भर भकार ये देली कैं बारंबार नमस्कार इसका अर्थ है, आपकी देहली फूलों से भरी रहे। 
मंगलकारी हो। 
सबको क्षमा प्रदान करें। 
सबकी रक्षा करें। 
देहली और घर में समृद्धि बनी रहे। 
सबके घरों में अन्न के भंडार भरे रहें।
सभी घरों में 'फुलारी' के आने की तैयारी की जाती है। 
घरों को पूर्णत: स्वच्छ करके देहली को गोबर-मिट्टी से लीपकर तैयार किया जाता है।
“फुलारी' जब गाकर अपना आशीर्वाद देते हैं तो हर घर से उन्हें चावल, गुड़ और भेंट के रूप में पैसे दिए जाते हैं। 
जानकी और सभी मित्र दिनभर देहली पूजकर बहुत थक गए थे पर वे बहुत प्रसन्न थे।
इस तरह फूलदेई का त्योहार उत्तराखंड के अलग-अलग क्षेत्रों में आठ दिनों से लेकर महीनेभर तक चलता है। 
बच्चों द्वारा एकत्रित किए गए चावल और गुड़ को मिलाकर बच्चों के लिए हलवा, छोई या साई व पापड़ी जैसे अन्य स्थानीय व्यंजन बनाए जाते हैं। व्
यंजन बनाने के लिए जमा पैसों से घी या तेल खरीदा जाता है।
व् यंजन को सब एकत्रित होकर और मिलकर खाते हैं।
फूलदेई बच्चों को प्रकृति प्रेम और सामाजिक सद्भाव की सीख बचपन से ही देने का पर्व है। 
यह त्योहार लोकगीतों, मान्यताओं और परंपराओं से जुड़ने का एक अच्छा अवसर प्रदान करता है। 
यह प्रकृति तथा संस्कृति से जुड़े रहने की प्रेरणा भी देता है।
चतुराई के लिए बड़े प्रसिद्ध थे। 
अपनी चतुराई से वे बादशाह को भी हरा देते थे। 
अकबर और बीरबल के बारे में अनेक कहानियाँ प्रसिद्ध हैं। 
लोग उन्हें बड़े चाव से सुनते-सुनाते हैं।
एक बार की बात है। 
अकबर किसी गाँव से होकर जा रहे थे। 
सर्दी के दिन थे। 
गाँव के लोग आग जलाकर, उसके चारों ओर बैठे बातें कर रहे थे। 
जब बादशाह अपने साथियों के साथ वहाँ पहुँचे तो एक व्यक्ति कह रहा था कि मैं यमुना के पानी में रातभर खड़ा रह सकता हूँ।
अकबर को इस बात का विश्वास नहीं हुआ। 
उन्होंने उस व्यक्ति से कहा कि यदि तुम सारी रात पानी में खड़े रहो तो मैं तुम्हें बैलीभर मोहरें इनाम में दूँगा। 
वह मान गया।
अगली रात वह व्यक्ति यमुना के ठंडे जल में पूरी रात खड़ा रहा। 
प्रात: वह बादशाह के दरबार में आया।
बादशाह ने आश्चर्य से पूछा, “तुम इतनी सर्दी में सारी रात पानी में कैसे खड़े रहे?”
उसने नप्रता से उत्तर दिया, “महाराज, आपके राजमहल से दीपक का प्रकाश आ रहा था। 
मैं उसे देखते हुए सारी रात पानी में खड़ा रहा।”
बादशाह ने कहा, “तो तुम मेरे दीपक की गरमी के कारण ही सर्दी से बच सके। 
तुम्हें कोई इनाम नहीं दिया जाएगा।”
वह बहुत दुखी हुआ और उदास होकर चला गया। 
उस समय बीरबल भी दरबार में उपस्थित थे। 
उन्होंने सोचा इस दुखी व्यक्ति की सहायता करनी चाहिए।
दूसरे दिन बीरबल दरबार में नहीं आए। 
अकबर को चिंता हुई कि कहीं बीरबल बीमार तो नहीं पड़ गए। 
उन्होंने बीरबल को बुलावा भेजा। 
बीरबल ने कहलवाया कि मैं खिचड़ी पका रहा हूँ, पक जाने पर दरबार में उपस्थित हो जाऊँगा।
अगले दिन बीरबल को फिर दरबार में न देखकर बादशाह ने कुछ सोचा। 
फिर वे बोले, “चलो, स्वयं ही चलकर देखें कि बीरबल कैसी खिचड़ी पका रहे हैं।”
जब बादशाह बीरबल के यहाँ पहुँचे तो उन्होंने देखा कि एक बहुत लंबे बाँस के ऊपरी सिरे पर एक हाँडी लटकी हुई है। 
हाँडी से बहुत नीचे भूमि पर बहुत थोड़ी-सी आग जल रही है। 
बादशाह ने हैरानी से पूछा, “बीरबल! भला यह खिचड़ी कैसे पक सकती है? हाँडी तो आग से बहुत दूर है।”
बीरबल ने उत्तर दिया, 
“हुज़ूर अगर वह व्यक्ति राजमहल के दीपक की गरमी के सहारे सारी रात ठंडे पानी में खड़ा रह सकता है तो इस आग से मेरी खिचड़ी क्‍यों नहीं पक सकती?”
अकबर को बात समझ में आ गई।
 उन्होंने दूसरे दिन उस व्यक्ति को दरबार में बुलाया और बड़े सम्मान के साथ उसे मोहरों की थैली भेंट कर दी।
सुनें कहानी
गरमियों के दिन थे। 
सौरभ के चाचाजी ने अपने बगीचे के एक टोकरी आम भेजे। 
आम बहुत मीठे थे। 
सौरभ को आम बहुत अच्छे लगे। 
उसने सोचा-- ऐसे ही आम मैं अपने बगीचे में लगाऊँगा।
उसने बगीचे में एक जगह थोड़ी मिट्टी खोदी। 
वहाँ आम की एक गुठली डाल दी। 
गुठली पर मिट्टी डालकर उसने थोड़ा पानी छिड़क दिया। 
वह प्रतिदिन सुबह वहाँ पानी डालता। 
कुछ दिन बीत गए। 
आम का पौधा नहीं निकला। 
उसने पानी डालना बंद कर दिया।
एक दिन हलकी-हलकी वर्षा हो रही थी। 
सौरभ घूमता हुआ बगीचे में उसी जगह पर जा पहुँचा। 
सामने ही लाल-लाल कोंपलों वाला नन्हा-सा पौधा लगा था। 
पौधा देखते ही सौरभ प्रसन्‍न हो उठा। 
“पौधा निकल आया, पौधा निकल आया,” कहते-कहते वह अंदर भागा। 
अपनी छोटी बहन प्रिया का हाथ पकड़कर उसे बगीचे में ले आया। 
पौधा देखकर प्रिया भी खुशी से उछल पड़ी।
सौरभ बोला, “यह पौधा मैंने लगाया है।  यह आम का पौधा है। इसमें खूब मीठे आम लगेंगे।” 
दोनों भागे-भागे पिताजी के पास गए। 
पिताजी बोले, “क्या बात है? आज तुम दोनों बहुत प्रसन्‍न हो।” 
प्रिया बोली, “पिताजी, बगीचे में आम का पौधा निकल आया है।  अगले वर्ष हम अपने ही पौधे के आम खाएँगे।” 
उसकी बात सुनकर पिताजी हँसे। 
वे प्यार से बोले, “छोटे से पौधे को बड़ा होने में बहुत समय लगेगा। चार-पाँच वर्ष में यह एक बड़ा पेड़ बन जाएगा। इसका तना मोटा होगा। 
बड़ी-बड़ी शाखाएँ होंगी।तब इसमें आम लगेंगे। "
यह सुनकर प्रिया थोड़ी उदास हो गई। 
पर सौरभ तुरंत बोला, “कोई बात नहीं। हम पौधे की देखभाल करेंगे। एक दिन हम इसके फल अवश्य खाएँगे।”
ये श्रीमती थिमक्का हैं। 
थिमक्का को “अम्मा! और “वृक्षमाता" के नाम से भी जाना जाता है। 
इनका जन्म कर्नाटक के तुमकुरु जिले में हुआ था। 
ये कर्नाटक में ही रहती हैं।
पिछले ८० वर्षों से थिमक्का सड़कों के किनारे पौधे लगा रही हैं। 
पैसे की कमी के कारण अम्मा ने आरंभ में एक खान में शरमिक के रूप में काम किया था। 
थिमक्का “सालूमरदा थिमक्का” के नाम से भी जानी जाती हैं। 
'सालूमरदा” कनन्‍नड़ भाषा में पेड़ों की पंक्ति को कहते हैं। 
अत: उन्हें इस नाम से भी जाना जाता है।
थिमक्का हुलिकल और कुदुर के बीच स्थित ४५ किलोमीटर लंबे राजमार्ग पर लगभग ३८५ बरगद के पेड़ लगाने के लिए विख्यात हैं। 
इन पेड़ों के कारण राजमार्ग अत्यंत रमणीय और सुसज्जित लगने लगा। 
इसके अतिरिक्त उन्होंने अनेक स्थानों पर पेड़ लगाए जिनकी संख्या ८००० से अधिक है। 
इनसे पर्यावरण को बहुत लाभ हुआ। 
इस कार्य में उन्हें उनके पति ने भी पूरा सहयोग दिया।
उनके इस महत्वपूर्ण काम के लिए भारत सरकार ने उन्हें वर्ष २०१९ में पद्मश्री से सम्मानित किया।
इनकी उम्र १०७ वर्ष है। 
आज भी ये अपने अच्छे कार्यों में सक्रिय हैं। 
थिमक्का को भारत के कई वनीकरण कार्यक्रमों में आमंत्रित किया जाता है।
अपने जीवन में अनेक कष्ट उठाने के उपरांत भी समाज के लिए उपयोगी कार्य करने वाली थिमक्का का व्यक्तित्व सभी के लिए आदर्श है। 
अभाव में भी केवल अपनी निष्ठा और श्रद्धा के बल पर किस प्रकार सामाजिक कार्य के लिए स्वयं को समर्पित किया जा सकता है, इसका एक उत्कृष्ट उदाहरण हैं थिमक्का।
सिमरन बाग में बैठी स्कूल का काम रही थी। 
“ओ हो! मैं तो थक गई।  इतना सारा लिखने-पढ़ने का काम!” 
वह सोचने लगी, “स्कूल जाओ तो वहाँ पढ़ो। घर आओ तो फिर पढ़ो। कितना अच्छा होता अगर मुझे पढ़ना न पड़ता।”
पुस्तक रख सिमरन चारों ओर देखने लगी। 
उसने देखा कि मधुमक्खियाँ आनंदपूर्वक एक फूल से दूसरे फूल तक उड़ रही थीं।
“मैं भी मधुमक्खी बनना चाहती हूँ,” सिमरन ने कहा।
भिन-भिन करती मधुमक्खियाँ रुक गईं वे अचंभित होकर बोलीं, “तुम तो इतनी सुखी  हो, तुम क्यों हम जैसा नन्‍हा कीड़ा बनना चाहती हो?”
“मुझे क्या सुख है? इतना तो पढ़ना पड़ता है। मैं तो तुम्हारी तरह डाल-डाल, फूल-फूल। इकट्ठा करते-करते हमारे पंख थक जाते हैं और...”
“ओहो!” सिमरन ने कान बंद कर लिए, “सारे दिन पंख फैलाकर उड़ना पड़े तो मैं बहुत थक जाऊँगी। ना, ना...”
फिर उसने ऊपर देखा। 
फलों से लदा पेड़ “हाँ, अगर मैं पेड़ होती तो अच्छा था। आराम से एक जगह खड़े-खड़े सब कुछ मिल जाता।” 
पेड़ हँसने लगा, “मैं समझ गया। तुम सोचती हो कि मैं आराम से खड़ा रहता हूँ, बस!”
“सुनो” पेड़ ने कहा, “मेरे शरीर का तो हर अंग दिन-रात काम करता है। जड़ें मिट्टी से पानी खींचती हैं। 
पत्ते दिनभर खाना बनाते हैं और इतने परिश्रम के पश्चात जो फल उगते हैं, वे भी हम तुम्हें दे देते हैं...”
सिमरन ने आँखें झुका लीं, “सच! ये पेड़ तो बहुत परिश्रम करते हैं। फल तो हम ही ही खा लेते हैं।”
“लेकिन इन चिड़ियों की मौज है।” सिमरन ने चिड़ियों को दाना खाते देखकर कहा, “हाँ, मैं भी चिड़िया बन जाती तो ठीक था।”
“ना, ना! यह क्‍या सोच रही हो?” एक चिड़िया बोली,
“एक-एक दाना ढूँढ़ते-ढूँढ़ते सारे दिन उड़ती हूँ मैं।
घोंसला बनाने के लिए भी बहुत परिश्रम करना पड़ता है, और...”
सिमरन बोली, “बस, बस! मैं समझ गई।” 
वह सोचने लगी, “परिश्रम से ही सब जीते हैं। 
मुझे भी परिश्रम करना चाहिए और मन लगाकर पढ़ना चाहिए।”