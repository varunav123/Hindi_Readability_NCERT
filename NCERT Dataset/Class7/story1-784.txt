समुद्र के किनारे एक गाँव था। 
उसमें एक कलाकार रहता था।
 वह दिनभर समुद्र की  लहरों से खेलता रहता, जाल डालता और सीपियाँ बटोरता।
 रंग-बिरंगी कोडियाँ, नाना  रूप के सुंदर-सुंदर शंख, चित्र-विचित्र पत्थर, न जाने क्या-क्या समुद्र-जाल में भर  देता। 
उनसे वह तरह-तरह के खिलौने, तरह-तरह की मालाएँ तैयार करता और पास  के बडे नगर में बेच आता।  
उसका एक बेटा था, नाम था उसका हर्ष। 
उम्र अभी ग्यारह की भी नहीं थी, पर  समुद्र की लहरों में ऐसे घुस जाता, जैसे तालाब में बत्तख।  
एक बार ऐसा हुआ कि कलाकार के एक रिश्तेदार का मित्र कुछ दिन के लिए  वहाँ छुट्टी मनाने आया। 
उसके साथ उसकी बेटी मंजरी भी थी। 
होगी कोई नौ-दस वर्ष  की, पर थी बहुत सुंदर, बिलकुल गुड़िया  जैसी। 
 हर्ष बड़े गर्व के साथ उसका हाथ  पकड़कर उसे लहरों के पास ले जाता। 
एक दिन मंजरी ने चिल्लाकर कहा, “तुम्हें  डर नहीं लगता?” 
हर्ष ने जवाब दिया, “डर क्‍यों लगेगा, लहरें तो हमारे साथ खेलने आती हैं।”
और तभी एक बहुत बड़ी लहर दौड़ती  हुई हर्ष की ओर आई, जैसे उसे निगल जाएगी।
मंजरी चीख उठी, पर हर्ष तो उछलकर  लहर पर सवार हो गया और किनारे पर आ गया।
  मंजरी डरती थी, पर मन ही मन यह भी चाहती थी कि वह भी समुद्र की लहरों  पर तैर सके। 
उसे यह तब और भी ज़रूरी लगता था, जब वह वहाँ की दूसरी लड़कियों  को ऐसा करते देखती-विशेषकर कनक को,  जो हर्ष के हाथ में हाथ डालकर तूफ़ानी लहरों  पर दूर निकल जाती।  
वह बेचारी थी बड़ी गरीब। 
पिता एक दिन  नाव लेकर गए, तो लोटे ही नहीं। 
माँ मछलियाँ  पकड़कर किसी तरह दो बच्चों को पालती थी। 
कनक छोटे-छोटे शंखों की मालाएँ बनाकर  बेचती। 
मंजरी को वह लड़की ज़रा भी नहीं  भाती। 
हर्ष के साथ उसकी दोस्ती तो उसे कतई  पसंद नहीं थी।
 एक दिन हर्ष ने देखा कि कई दिन से  उसके पिता एक सुंदर-सा खिलौना बनाने में लगे हैं। 
वह एक पक्षी था, जो  रंग-बिरंगी सीपियों से बना था। 
वह देर तक देखता रहा, फिर पूछा, “बाबा, यह किसके  लिए बनाया हे?”  
कलाकार ने उत्तर दिया, “यह सबसे सुंदर लड़की के लिए है। मंजरी सुंदर है  न? दो दिन बाद उसका जन्मदिन है। 
उस दिन तुम इस पक्षी को उसे भेंट में देना।”          
हर्ष की खुशी का पार नहीं था।
 बोला, “हाँ-हाँ बाबा, मैं यह पक्षी मंजरी को दूँगा।”  
और वह दौडकर मंजरी के पास गया, उसे समुद्र किनारे ले गया और बातें करने लगा।  
फिर बोला “दो दिन बाद तुम्हारा जन्मदिन हे”
“हाँ, पर तुम्हें किसने बताया?” 
 “बाबा ने। हाँ, उस दिन तुम क्‍या करोगी?” 
 “सबेरे उठकर नहा-धोकर सबको प्रणाम करूँगी। घर  पर तो सहेलियों को दावत देती हूँ। वे नाचती-गाती हें।” 
और इसी तरह बातें करते-करते वे न जाने कब उठे और दूर तक समुद्र में  चले गए। 
सामने एक छोटी-सी  चट्टान थी। 
हर्ष ने कहा, “आओ,  छोटी चट्टान तक चलें।”  
 मंजरी काफी निडर हो चली  थी। 
बोली, “चलो।” तभी हर्ष ने  देखा-कनक बड़ी चट्टान पर बैठी  है। 
कनक ने चिल्लाकर कहा, “हर्ष, यहाँ आ जाओ।” 
हर्ष ने जवाब दिया, “मंजरी  वहाँ नहीं आ सकती, तुम्हीं इधर  आ जाओ"
अब मंजरी ने भी कनक को देखा। 
उसे ईर्ष्या हुई।
 वह वहाँ क्‍यों नहीं जा सकती? 
 वह क्या उससे कमज़ोर है?  
वह यह सोच ही रही थी कि उसे एक बहुत सुंदर शंख दिखाई दिया। 
मंजरी अनजाने  ही उस ओर बढ़ी।
 तभी एक बड़ी लहर ने उसके पैर उखाड़ दिए और वह बड़ी चट्टान  की दिशा में लुढ़क गई। 
उसके मुँह में खारा पानी भर गया। 
उसे होश नहीं रहा।  
  यह सब आनन-फानन में हो गया। 
हर्ष ने देखा और चिल्लाता हुआ वह उधर  बढ़ा पर तभी एक और लहर आई और उसने उसे मंजरी से दूर कर दिया। 
अब  निश्चित था कि मंजरी बड़ी चट्टान से टकरा जाएगी, परंतु उसी क्षण कनक उस क्रुद्ध  लहर और मंजरी के बीच कूद पड़ी और उसे हाथों में थाम लिया।   
  दूसरे ही क्षण तीनों छोटी चट्टान पर थे। 
कुछ देर हर्ष और कनक ने मिलकर मंजरी  को लिटाया, छाती मली, पानी बाहर निकल गया। 
उसने आँखें खोलकर देखा, उसे ज़रा  भी चोट नहीं लगी थी पर वह बार-बार कनक को देख रही थी।  
अपने जन्मदिन की पार्टी के अवसर पर वह बिलकुल ठीक थी।
 उसने सब बच्चों  को दावत पर बुलाया। 
सभी उसके लिए कुछ न कुछ लेकर आए थे। 
सबसे अंत में  कलाकार की बारी आई। 
उसने कहा, “मैंने सबसे सुंदर लड़की के लिए सबसे सुंदर  खिलौना बनाया है। आप जानते हैं, वह लड़की कौन है? वह है मंजरी।”  
  सबने खुशी से तालियाँ बजाईं।
 हर्ष अपनी जगह से उठा और बड़े प्यार से वह  सुंदर खिलौना उसने मंजरी के हाथों में थमा दिया। 
मंजरी बार-बार उस खिलौने को  देखती और खुश होती।  
 तभी क्या हुआ, मंजरी अपनी जगह से उठी। 
उसके हाथ में वही सुंदर पक्षी था। 
 वह धीरे-धीरे वहाँ आई जहाँ कनक बेठी थी। 
उसने बड़े स्नेह-भरे स्वर में उससे कहा,  “यह पक्षी तुम्हारा है। सबसे सुंदर लड़की तुम्हीं हो।” 
और एक क्षण तक सभी अचरज  से दोनों को देखते रहे।
 फिर जब समझे, तो सभी ने मंजरी की खूब प्रशंसा की। 
कनक  अपनी प्यारी-प्यारी आँखों से बस मंजरी को देखे जा रही था... और दूर समुद्र में लहरें  चिल्ला-चिल्लाकर उन्हें बधाई दे रही थीं।  
मैं एक यंत्र मानव हूँ। 
आम भाषा में लोग मुझे 'रोबोट' कहते हैं। 
मुझे देखकर आपको  हैरानी होगी कि मेरा रूप, रंग, आकार और शरीर तुमसे नहीं मिलता, फिर भी मैं तुम्हारे  जैसे बहुत से कार्य कर सकता हूँ; और वे भी, जो तुम नहीं कर सकते।  
मेरा शरीर हाड-माँस का नहीं, बल्कि  लोहा-इस्पात और प्लास्टिक से बना है। 
मेरी भी  टाँग, भुजा और अँगुलियाँ हैं। 
लेकिन मेरे ये सभी अंग धातुओं से बने हैं। 
निर्जीव होते हुए भी मेरे सब  अंग तुम्हारी ही तरह काम करते हैं। 
मैं चल सकता  हूँ, उछल सकता हूँ और कूद भी सकता हूँ। 
तुम्हारी  तरह अपने हाथों और अँगुलियों से मैं मशीन के   पुर्जे फिट कर सकता हूँ, बोझा उठा सकता हूँ और  न जाने कितने काम कर सकता हूँ।   
  तुम सोचते होंगे कि मैं निर्जीव पुतला ये सब  काम कैसे करता हूँ। 
काम करने के लिए मेरे पास  मस्तिष्क है लेकिन तुम्हारे मस्तिष्क से बिलकुल  अलग।
 मेरा मस्तिष्क कंप्यूटर है। 
जो भी मुझे  करना होता है उसके लिए मुझे कंप्यूटर आदेश  देता है। 
उसी आदेश के अनुसार मैं काम करता हूँ।  
    तुम्हारे शरीर में शिराओं और धमनियों का जाल  बिछा हुआ है। 
उनमें रक्त का प्रवाह होता रहता है। 
 इसी रक्त से तुम्हें शक्ति मिलती है। 
लेकिन मेरे  शरीर में तारों का जाल बिछा हुआ है और इन तारों  में खून की जगह विद्युत धारा बहती है।
 यही विद्युत  धारा मुझे काम करने की शक्ति देती है।  
कंप्यूटर की स्मृति में वह सब संचित रहता है जो  मुझे करना होता है।  
तुम शायद विश्वास नहीं करोगे कि मैं श्र  'देख' सकता हूँ, 'सुन' सकता हूँ, “बोल'  सकता हूँ और छूकर अनुभव भी कर सकता हूँ। 
  देखने के लिए मेरे पास आँखें नहीं हैं बल्कि मेरे...  शरीर में कैमरे लगे हैं।
 मेरे कान तुम्हारे कानों से  बिलकुल भिन्न हैं। 
मेरे शरीर में लगा माइक्रोफ़ोन  ही सुनने का काम करता है। 
बोलने के लिए मैं  गले और जीभ का सहारा नहीं लेता। 
मेरे शरीर  में लगा लाउडस्पीकर बोलने का काम करता है। 
 छूने का बोध मुझे विशेष प्रकार के स्पर्श संवेदियों द्वारा होता है। 
कुछ भी हो, हूँ तो  मैं तुम्हारा ही बनाया हुआ मशीनी मानव। 
दरअसल मैं तुम्हारा सेवक हूँ। 
लेकिन मेरे  जैसा सेवक तुम्हें कहीं मिल नहीं सकता। 
मैं भूखा, प्यासा, बिना कुछ खाए-पीए, सर्दी  और गरमी में बिना थके और बिना ऊबे अकेला ही काम करता रहता हूँ। 
तुम जब तक  चाहो मुझसे काम ले सकते हो। 
काम करवाने के लिए मुझे बर्फ़ीले ठंडक में भेज दो  या पसीना लाने वाली तेज़ गर्मी में, मैं दोनों जगह एक जैसी गति से काम  कर सकता हूँ। 
इतना ही नहीं मुझसे तुम किसी गंदे, विषेले और विषम  वातावरण में काम ले सकते हो। 
मैं बिना चूँ-चपर किए तुम्हारा काम करता  रहूँगा। मैं तो तुम्हारा ऐसा आज्ञाकारी सेवक हूँ जो बिना हिचक और विरोध  के काम करता है।
 मैं अकेला ही बीस-पच्चीस मज़दूरों के बराबर काम  कर सकता हूँ। 
 अब मैं तुम्हें उन कामों के विषय में बताता हूँ|
  जो कोई भी हाड़-माँस से बना मज़दूर नहीं कर सकता, लेकिन मैं कर सकता हूँ। 
मैं सुलगती हुई  भट्टी में हाथ डालकर लोहे की तपती हुई के  लाल सलाखों को अपने हाथ से पकड़ सकता हूँ। 
ऐसा करने  पर मेरा हाथ नहीं जलता।
 यदि किसी भवन में आग लग जाए  तो मैं बिना डरे और घबराए आग बुझाने के लिए उस भवन हक  में प्रवेश कर सकता हूँ। 
वहाँ फँसे लोगों की जान बचा सकता  हूँ। 
मुझे कितने ही गहरे समुद्र में डुबा दो, उसकी तलहटी पर  पहुँच कर तुम्हारी किसी भी खोई हुई वस्तु को ढूँढ कर ला  सकता हूँ। 
कुछ वर्ष पहले तुमने मेरी ऐसी ही बहादुरी की  कहानी पढ़ी भी होगी। 
जब 'कनिष्क ' नामक विमान दुर्घटनाग्रस्त  होकर सागर में डूब गया था, तो वह मैं ही था, जो उसके  मलवे को समुद्र को तलहटी से बाहर निकाल कर लाया था।         
मनुष्य अपनी बुद्धि के बूते पर चंद्रमा की सतह पर जा  पहुँचा है। 
में ही उससे पहले चंद्रमा की सतह पर जाकर वहाँ  की मिट्टी खोद कर लाया था। 
चंद्रमा तो चंद्रमा, मैं तो मंगल ग्रह पर भी जा चुका हूँ। 
 वाइकिंग प्रोब में, जो मंगल ग्रह के अध्ययन के लिए अमेरिका ने भेजा था, उसमें मैं  ही था। 
मैंने ही मंगल ग्रह की सतह पर जाकर वहाँ की लाल मिट्टी खोदी थी और  उसका परीक्षण करके पता लगाया था कि मंगल ग्रह पर कोई जीवन नहीं है।  
यह तो ठीक है कि मैं चल सकता हूँ, हाथों से काम कर सकता हूँ, देख सकता  हूँ और वस्तुओं को छू सकता हूँ, लेकिन अभी मैं गंध का अनुभव नहीं कर पाता हूँ। 
 यदि तुम चाहो कि मैं बगीचे से फूल तोड़ लाऊँ तो यह काम मैं कर तो सकता हूँ,  लेकिन कौन-सा फूल, गुलाब का या गेंदे का, यह मैं नहीं चुन सकता।
 मेरी अँगुलियों  में और हाथों में कई प्रकार की गतियाँ हैं लेकिन अभी तुम्हारे हाथों की अँगुलियों की  गतियों से कम हें।   
  हे कुछ भी हो मैं तुम्हारे द्वारा बनाया तुम्हारा ही सेवक हूँ। 
आने वाले कुछ वर्षों  में, मैं तुम्हारे काम का बहुत बोझ कम कर दूँगा। 
मेरी सहायता से तुम्हें सप्ताह में  चालीस घंटे काम नहीं करना पड़ेगा। 
तुम्हारा काम करने का समय मैं कम कर दूँगा।   
मेरी सहायता से तुम भविष्य में छुट्टियाँ भी अधिक ले सकोगे।
 यह भी हो सकता है कि तुम घर बैठे ही अपने कंप्यूटर द्वारा मुझे काम करने का आदेश दे दो और मैं तुम्हारी  गैरहाज़िरी में तुम्हागा सारा काम करता रहूँ।  
अंत में, मैं एक बात ज़रूर कहना चाहूँगा कि मैं चाहे कितना ही चतुर और दक्ष क्यों न हो जाऊँ, रहूँगा तो तुम्हारा गुलाम ही क्योंकि मैं तुम्हारे ही मस्तिष्क की उपज हूँ।  
 “मैं तो ज़रूर जाऊँगा, चाहे कोई छुट्टी दे या न दे।”  
बलदेव सब लड़कों को सरकस देखने चलने की सलाह दे रहा है।  
बात यह थी कि स्कूल के पास एक मैदान में सरकस पार्टी आई हुई थी।
 सारे  शहर की दीवारों पर उसके विज्ञापन चिपका दिए गए थे। 
विज्ञापन में तरह-तरह के  जंगली जानवर अजीब-अजीब काम करते दिखाए गए थे। 
लड़के तमाशा देखने के  लिए ललचा रहे थे।
 पहला तमाशा रात को शुरू होने वाला था मगर हेडमास्टर साहब  ने लड़कों को वहाँ जाने की मनाही कर दी थी। 
इश्तिहार बड़ा आकर्षक था-  
  *आ गया है! आ गया है!'  
  “जिस तमाशे की आप लोग भूख-प्यास छोड़कर इंतज़ार कर रहे थे, वही बंबई  सरकस आ गया है।"  
  “आइए ओर तमाशे का आनंद उठाइए। बड़े-बड़े खेलों के सिवा एक खेल और  भी दिखाया जाएगा, जो न किसी ने देखा होगा और न सुना होगा।'  
 लड़कों का मन तो सरकस में लगा हुआ था। 
सामने किताबें खोले जानवरों की  चर्चा कर रहे थे। 
क्योंकर शेर और बकरी एक बर्तन में पानी पिएँगे! 
और इतना बड़ा  हाथी पैरगाड़ी पर कैसे बैठेगा? 
पैरगाड़ी के पहिए बहुत बड़े-बड़े होंगे! 
तोता बंदूक  छोड़ेगा! 
और बनमानुष बाबू बनकर मेज़ पर बैठेगा!  
बलदेव सबसे पीछे बेठा हुआ अपनी हिसाब की कॉपी पर शेर की तस्वीर खींच  रहा था और सोच रहा था कि कल शनीचर नहीं, इतवार होता तो कैसा मज़ा आता।  
बलदेव ने बड़ी मुश्किल से कुछ पैसे जमा किए थे।
 मना रहा था कि कब छुट्टी हो और कब भागूँ। 
हेडमास्टर साहब का हुक्म सुनकर वह जामे से बाहर हो गया। 
छुट्टी  होते ही वह बाहर मैदान में निकल आया और लड़कों से बोला, “मैं तो जाऊँगा, ज़रूर  जाऊँगा चाहे कोई छुट्टी दे या न दे।” 
मगर और लड़के इतने साहसी न थे।
 कोई उसके  साथ जाने पर राज़ी न हुआ। 
बलदेव अब अकेला पड़ गया। 
मगर वह बड़ा ज़िद्दी था, दिल में जो बात बैठ जाती, उसे पूरा करके ही छोड़ता था। 
शनीचर को और लड़के तो मास्टर  के साथ गेंद खेलने चले गए, बलदेव चुपके  से खिसककर सरकस की ओर चला। 
वहाँ  पहुँचते ही उसने जानवरों को देखने के लिए  एक आने का टिकट खरीदा और जानवरों को देखने लगा। 
इन जानवरों को देखकर बलदेव  मन में बहुत झुँहलाया वह शेर है!
 मालूम होता  है महीनों से इसे मलेरिया बुखार आ रहा हो।  
वह भला क्‍या बीस हाथ ऊँचा उछलेगा! 
और  यह सुंदर-वन का बाघ है?
जैसे किसी ने  इसका खून चूस लिया हो। 
मुर्दे की तरह पड़ा  है।
 वाह रे भालू! यह भालू है या सूअर, और वह भी काना, जैसे मौत के चँगुल से  निकल भागा हो। 
अलबत्ता चीता कुछ जानदार है और एक तीन टाँग का कुत्ता भी।  
 उसकी एक टाँग किसने काट ली? 
दुमकटे कुत्ते  तो देखे थे, पैरकटा कुत्ता आज ही देखा! 
और यह दोड़ेगा कैसे?  
उसे अफ़सोस हुआ कि गेंद छोड़कर यहाँ नाहक आया। 
एक आने पैसे भी गए।  
इतने में एक बड़ा भारी गुब्बारा दिखाई दिया। 
उसके पास एक आदमी खड़ा  चिल्ला रहा था- “आओ, चले आओ, चार आने में आसमान की सैर करो।"   
अभी वह उसी तरफ देख रहा था कि अचानक शोर सुनकर वह चौंक पड़ा। 
पीछे  फिरकर देखा तो मारे डर के उसका दिल काँप उठा। 
वही चीता न जाने किस तरह  पिंजरे से निकलकर उसी की तरफ दौड़ा चला आ रहा था।
 बलदेव जान लेकर भागा।  
इतने में एक और तमाशा हुआ।
 इधर से चीता गुब्बारे की तरफ दौड़ा। 
जो आदमी  गुब्बारे की रस्सी पकड़े हुए था, वह चीते को अपनी तरफ आता देखकर बेतहाशा भागा।  
बलदेव को और कुछ न सूझा तो वह झट से गुब्बारे पर चढ़ गया। 
चीता भी शायद  उसे पकड़ने के लिए कूदकर गुब्बारे पर जा पहुँचा। 
गुब्बारे की रस्सी छोड़कर तो वह  आदमी पहले ही भाग गया था। 
वह गुब्बारा उड़ने के लिए बिलकुल तैयार था। 
रस्सी  छूटते ही वह ऊपर उठा। 
बलदेव और चीता दोनों ऊपर उठ गए। 
बात की बात में  गुब्बारा ताड़ के बराबर जा पहुँचा। 
बलदेव ने एक बार नीचे देखा तो लोग  चिल्ला-चिल्लाकर उसे बचने के उपाय बतलाने लगे। 
मगर बलदेव के तो होश उड़े  हुए थे। 
उसकी समझ में कोई बात न आई। 
ज्यों-ज्यों गुब्बारा ऊपर उठता जाता था  चीते की जान निकली जाती थी। 
उसकी समझ में न आता था कि कौन मुझे आसमान  की ओर लिए जाता है। 
वह चाहता तो बड़ी आसानी से बलदेव को चट कर जाता,  मगर उसे अपनी ही जान की फ़िक्र पड़ी हुई थी। 
सारा चीतापन भूल गया था। 
आखिर  वह इतना डरा कि उसके हाथ-पाँव फूल गए और वह फ़िसलकर उलटा नीचे गिरा।  
ज़मीन पर गिरते ही उसकी हड्डी-पसली चूर-चूर हो गई।  
अब तक तो बलदेव को चीते का डर था। 
अब यह फ़िक्र हुई कि गुब्बारा मुझे  कहाँ लिए जाता है। 
वह एक बार घंटाघर की मीनार पर चढ़ा था।
 ऊपर से उसे नीचे  के आदमी खिलौनों-से और घर घरौदों-से लगते थे। 
मगर इस वक्‍त वह उससे कई  गुना ऊँचा था।   
  एकाएक उसे एक बात याद आ  गई। 
उसने किसी किताब में पढ़ा था  कि गुब्बारे का मुँह खोल देने से गैस  निकल जाती है और गुब्बारा नीचे  उतर आता है। 
मगर उसे यह न  मालूम था कि मुँह बहुत धीरे-धीरे  खोलना चाहिए। 
उसने एकदम  उसका मुँह खोल दिया और  गुब्बारा बड़े ज्ञोर से गिरने लगा।  
जब वह ज़मीन से थोड़ी ऊँचाई पर  आ गया तो उसने नीचे की तरफ देखा,  दरिया बह रहा था।
 फिर तो वह रस्सी छोड़कर  दरिया में कूद पड़ा और तैरकर निकल  आया।   
मेघालय राज्य की एक प्रमुख जनजाति है गारो। 
गारो लोग स्वभाव से ही शांतिप्रिय,  परिश्रमी और प्रकृति को प्यार करने वाले होते हैं। 
इसी गारो समाज के दो महापुरुषों के  नाम हैं- जा पा जलिन पा और सुक पा बुंगि पा। 
गारो समाज इन दो महापुरुषों को बड़ी  श्रद्धा से याद करता है।  
गारो लोग 'मेघालय' में कैसे बस गए, इसके बारे में एक कहानी प्रचलित है।
 कहा  जाता है कि हज़ारों साल पहले गारो लोगों के पूर्वज चीन और तिब्बत की ओर सुदूर  घाटियों में इधर-उधर भटकते रहते थे। 
जहाँ खाने-पीने का साधन मिल जाता, वहाँ  रुक जाते। 
जब भोजन की कठिनाई होती तो नए स्थानों की खोज में निकल पड़ते।
  यह खानाबदोश जीवन कब तक चलता रहा होगा, कुछ सही-सही नहीं कहा जा  सकता।  
भोजन की तलाश में भटकने के अतिरिक्त गारो लोगों को विषम मौसम और  जंगली जानवरों का भी सामना करना पड़ता था।
 इस कारण गारो लोग बहुत परेशान   होते थे। 
  उन्हीं दिनों गारो समाज में जा पा जलिन पा  और सुक पा बुंगि पा का जन्म हुआ था। 
इन  दो महापुरुषों ने अपने लोगों की परेशानियों को  देखा और समझा। 
दोनों ने गारो लोगों को उस  विषम परिस्थिति से निकालकर कहीं अच्छे  स्थान पर ले जाने का फ़ैसला किया। 
दोनों  महापुरुषों ने गारो लोगों को एकत्रित किया। 
उन्होंने बताया कि वे उन्हें एक सुंदर स्थान पर  ले जाएँगे।
 गारो लोग उनका बहुत सम्मान करते  थे। 
सभी लोगों ने उनकी बात मान ली।
 कहा  जाता है कि जलिन पा और बुंगि पा इतने निडर   
और प्रभावशाली व्यक्ति थे कि जंगलों के खूँखार जानवर भी उनकी आहट या आवाज्ञ  सुनकर भागने लगते थे।
 वे भयंकर तूफ़ानों में भी सही मार्ग और दिशा का पता लगा  लेते थे। 
रात में भी उन्हें अपने साथियों का मार्गदर्शन करने में कभी परेशानी नहीं होती  थी।
 अपने सहज बोध और विवेक द्वारा वे आने वाले संकट का पूर्वानुमान कर लेते  और अपने साथियों को मुसीबतों से बचा लेते।  
 इस तरह सारे गारो एक साथ हिमालय की तराई को पार करते हुए ब्रह्मपुत्र  नदी-घाटी की ओर बढ़े। 
वे  अपनी संपत्ति-घोड़े, जानवर  आदि अपने साथ लेकर चल  रहे थे। 
कभी-कभी महीनों तक  चलते रहते और कहीं-कहीं वर्षो ठहर जाते। 
वर्षों तक इस प्रकार यात्रा होती रही। 
वे हिमालय की घाटियों के बीच  रास्ता नापते रहे। 
जलिन पा और बुंगि पा ने अपने साथियों को सदैव आगे बढ़ने के लिए  प्रोत्साहित किया।   
कई वर्षों की कठिन यात्रा के बाद गारो लोग असम के मैदानी जंगलों में आ पहुँचे।  
कहा जाता है कि उनका पहला पड़ाव कुचविहार के  वनों में हुआ। 
कुचविहार पर उन दिनों असम के राजा का अधिकार था। 
उसने गारो लोगों को आगे बढ़ने से रोक दिया। 
गारो लोग प्रारंभ से ही शांतिप्रिय रहे हैं। 
उन्होंने लड़ाई का रास्ता नहीं अपनाया। 
जलिन पा और बुंगि पा ने असम के राजा से बातचीत करके उन्हें समझाया।
 असम का राजा उन्हें मार्ग देने के लिए सहमत हो गया। 
उसका विवाह एक गारो सुंदरी से करा  दिया गया। 
इस तरह वातावरण मित्रतापूर्ण हो गया।  
कुछ विद्वानों का अनुमान है कि यह घटना  लगभग प्रथम सदी ईसा पूर्व की है। 
आज कुचविहार  इलाका पश्चिम बंगाल राज्य में पड़ता है।
 कहा जाता  है कि गारो समाज के कुछ लोग कुचविहार क्षेत्र में  बस गए थे। 
आज भी कुचविहार क्षेत्र में तथा आसपास के कई स्थानों में गारो समाज  के लोग रहते हैं।  
अब जलिन पा और बुंगि पा ने अपने लोगों को गारो पहाड़ी की घाटियों की ओर  चलने की सलाह दी। 
यह घाटी बहुत ही सुंदर थी। 
यहाँ पहाड़ी झरने, जंगली फूल,  फल, जड़ी-बूटियाँ और पशु-पक्षी वातावरण को और अधिक आकर्षक बना रहे थे।
  ज़मीन भी बहुत उपजाऊ थी।
 इस कारण उन्होंने वहीं बसने का फैसला किया।  
आज यह क्षेत्र गारो समाज का मूल निवास स्थान बन गया है। 
गारो लोग इस क्षेत्र  को अपनी पवित्र भूमि मानते हैं।  
गारो लोग प्रारंभ से ही प्रकृति के विभिन्‍न प्रकार के संसाधनों की तलाश करना ही  अपना मनोरंजन मानते हैं। 
जंगलों में घूमगा, फल-फूलों, अन्न, कंद-मूल आदि की खोज  करना, खेती के लिए उपजाऊ भूमि की पहचान करना आदि उनको शुरू से ही पसंद  रहे हैं।
 आज भी गारो लोगों ने अपने पारंपरिक हुनर को कायम रखा हुआ हे।  
गारो समाज और गारो संस्कृति भारत का गौरव है।
 गारो समाज आज भी जलिन  पा और बुंगि पा को बड़ी श्रद्धा और आदर से याद करते हैं।   
कोई दो हज़ार वर्ष हुए, सी ह्यांग ती नाम का एक चीनी सम्राट था। 
उसे अपनी प्रजा  से एक अजीब नाराज़गी थी कि लोग इतना पढ़ते क्‍यों हैं, और जो लोग किताबें पढ़  नहीं सकते, वे उन्हें सुनते क्‍यों हैं? 
उसको विश्वास नहीं था कि अब तक जो पुस्तकें  लिखी गईं हैं- वे चाहे इतिहास की हों या दर्शनशास्त्र की या फिर कथा-कहानियों  की- उनमें उसका और उसके पूर्वजों का ही गुणगान किया गया है। 
कौन जाने ऐसे  लेखक भी हों जिन्होंने सम्राट को बुरा-भला कहने की हिम्मत की हो! 
 सी ह्यांग ती का कहना था कि प्रजा को पढ़ने और उन बातों से क्या मतलब?  
उसे तो चाहिए कि कस कर मेहनत करे, चुपचाप राजा की आज्ञाओं का पालन करती  जाए और कर चुकाती रहे। 
शांति तो बस ऐसे ही बनी रह सकती है।          
फिर क्या था! उसने आदेश दिया कि सब पुस्तकें नष्ट कर दी जाएँ।
 उन दिनों  पुस्तकें ऐसी नहीं थी जेसी आज होती हैं। 
तब छापेखाने तो थे नहीं, लकड़ी के टुकड़ों  पर अक्षर खुदे रहते थे।
 ये ही पुस्तकें थीं। 
उन्हें छिपाकर रखना भी तो आसान नहीं  था। 
सम्राट के आदमियों ने राज्य का चप्पा-चप्पा छान मारा। 
नगर-नगर और गाँव-गाँव घूमकर जो पुस्तक हाथ लगी, उसकी होली जला दी। 
यह बात तब की है जब चीन की बड़ी दीवार का निर्माण हो रहा था। 
ढेर सारी पुस्तकें जो कि बड़े-बड़े लट्टों के  रूप में थी- पत्थरों की जगह दीवार में चिन दी गईं।
अगर किसी विद्वान ने अपनी पुस्तकें देने से इंकार किया तो उसे किताबों सहित बड़ी दीवार में दफ़ना दिया गया।  
ऐसा था पढ़ने वालों पर राजा का  क्रोध!
कई वर्ष बीत गए सम्राट की मृत्यु हो गई।
उसके मरने के  कुछ वर्ष बाद ही, लगभग सभी  पुस्तकें, जिनके बारे में सोचा  जाता था कि नष्ट हो गई हैं, फिर से नए, चमकदार लकड़ी के  कुंदों के रूप में प्रकट हो गईं। 
  इन पुस्तकों में महान दार्शनिक  कनफ्यूशियस की रचनाएँ भी थीं,  जिन्हें दुनिया भर के लोग आज  भी पढ़ते हैं।   
  किताबों को इस प्रकार नष्ट  करने का यह एकमात्र उदाहरण  नहीं है। 
छठी शताब्दी में नालंदा विश्वविद्यालय उन्नति के शिखर पर था। 
यह सपना लगभग सच ही हो गया, जब आक्रमणकारियों  ने विश्वविद्यालय के विशाल पुस्तकालय के तीन विभागों को जलाकर राख कर दिया।  
एक समय था जब प्राचीन नगर सिकंदरिया में एक बहुत बड़ा पुस्तकालय था। 
 इसमें अनेक देशों से जमा पांडुलिपियाँ थीं। 
अनेक देशों से सैकड़ों लोग, जिनमें भारतीय  भी थे, अध्ययन करने वहाँ जाते थे। 
यह अनमोल पुस्तकालय सातवीं शताब्दी में  जानबूझकर जला दिया गया।
 इसे नष्ट करने वाले आक्रमणकारी की दलील यह थी  कि अगर इन अनगिनत ग्रंथों में वह नहीं लिखा है जो उसके धर्म की पवित्र पुस्तक  में लिखा है, तो उन्हें पढ़ने की कोई ज़रूरत नहीं; और अगर ये पुस्तकें वही कहती हैं जो उसके पवित्र ग्रंथ ने पहले ही कह रखा है तो उन पुस्तकों को रखने का कोई  लाभ नहीं।  
इस प्रकार कई बार विद्या और ज्ञान के शत्रुओं ने पुस्तकों को नष्ट किया किंतु  वही किताबें, जिनके बारे में सोचा जाता था कि वे हमेशा के लिए बरबाद कर दी  गईं हैं, फिर से अपने पुराने या नए रूपों में प्रकट होती रहीं।
 ठीक भी है पुस्तकें मनुष्य  की चतुराई, अनुभव, ज्ञान, भावना, कल्पना और दूरदर्शिता, इन सबसे मिलकर बनती  हैं।
 यही कारण है कि पुस्तकें नष्ट कर देने से मनुष्य में ये गुण समाप्त नहीं हो जाते।  
दूसरी शताब्दी में डेनिश पादरी बेन जोसफ अकीबा को उसकी पांडित्यपूर्ण पुस्तक के  साथ जला दिया गया था। 
उसके अंतिम शब्द याद रखने योग्य हैं, “कागज़ ही जलता  है, शब्द तो उड़ जाते हैं।”  
ऐसे भी लोग हें जिन्हें पुस्तकें प्राणों से भी प्यारी होती हैं। 
अपनी मनपसंद पुस्तकों  के लिए वे बडे से बड़ा खतरा झेल सकते हैं।  
ऐसे भी लोग हैं जो अपनी प्रिय पुस्तक के खो जाने पर परेशान नहीं होते क्योंकि  समूची पुस्तक उन्हें ज़बानी याद होती है।   
पुराने ज़माने में, लिखे हुए को कंठस्थ कर लेने का लोगों का अनोखा ढंग था। 
यूनानी  महाकवि होमर (जिसका काल ईसा से नौ सौ वर्ष पूर्व है) के महाकाव्य 'इलियड' तथा  ‘ओडीसी’ पेशेवर गानेवालों की पीढी-दर-पीढ़ी को कंठस्थ थे।
 इन दोनों महाकाव्यों में कुल  मिलाकर अट्ठाईस हज़ार पंक्तियाँ हैं। 
कुछ चारण तो इससे चौगुना याद कर सकते थे।  
भारत में सदा से कई भाषाएँ बोली जाती रही हें किंतु पुराने ज़माने में संस्कृत का प्रयोग  सारे भारत में होता था। 
भारत के कोने-कोने से कवियों और विद्वानों ने संस्कृत के ज़रिये ही  भारतीय साहित्य का भंडार भरा। 
प्राचीन भारत का दर्शन तथा विज्ञान दूर-दूर के देशों तक फैला।  
हिमालय पर्वत और गहरे-गहरे सागरों को पार करके भारत की कहानियों का भंडार  “कथा-सरितसागर ', “पंचतंत्र' और “जातक', दूर-दूर देशों तक पहुँचा।  
यह भी सब जानते हैं कि बाइबिल के अनेक दृष्टांतों, यूनानवासी ईसप के किस्सों, जर्मनी  के ग्रिम बंधुओं और डेनमार्क के हैंस एंडरसन की कथाओं के मूल भारत में ही हैं। 
 साहित्य की दृष्टि से भारत का अतीत महान हे, इसमें शक नहीं।
सहसा मेरी पाँच वर्ष की लाडुली बेटी मिनी 'अगड्म बगड़म' का खेल छोड़कर  खिड़की की तरफ भागी और ज़ोर-ज़ोर से पुकारने लगी, “काबुलीवाले, ओ  काबुलीवाले! ”  
मैं इस समय उपन्यास लिख रहा था।
 नायक, नायिका को लेकर अँधेरी रात में  जेल की ऊँची खिड़की से नीचे बहती नदी के जल में कूद रहा था। 
घटना वहीं रुक  गई।  
सोचने लगा-'मेरी बेटी कितनी चंचल और बातूनी है। अभी कुछ पल पहले वह  मेरे पैरों के पास बैठी खेल रही थी कि अचानक उसे यह क्या सूझी।' 
मिनी के इस  काम से मुझे अचरज तो नहीं हुआ पर परेशानी ज़रूर महसूस हुई।
 मैंने सोचा, “बस  अब पीठ पर झोली लिए काबुलीवाला आ खड़ा होगा, मेरा सत्रहवाँ अध्याय अब पूरा  नहीं हो सकता।”  
 ज्यों ही काबुलीवाले ने हँस कर मुँह फेरा और मेरे घर की ओर आने लगा त्यों  ही वह घर के अंदर भाग आई।  
उसके मन में एक झूठा विश्वास था  कि काबुलीवाला अपनी झोली में  उसी की तरह के दो-चार चुराए गए  बच्चे छिपाए रहता है। 
इधर काबुलीवाला  आकर मुसकुराता हुआ मुझे सलाम  करके खड़ा हो गया। 
आदमी को घर  पर बुलाकर कुछ न खरीदना अच्छा  नहीं लगता, इसलिए उससे कुछ  खरीदा। 
दो-चार बातें हुई। 
पता चला,  उसका नाम रहमत था।   
अंत में उठकर चलते समय उसने पूछा, “बाबू, तुम्हारी लड़की कहाँ गई?”  
मैंने मिनी के डर को पूरी तरह खत्म करने के लिए उसे भीतर से बुलवा लिया।  
वह मुझसे सट कर काबुलीवाले के चेहरे और झोली की ओर शक भरी नज़र से देखती हुई खड़ी रही। 
काबुली उसे झोली के अंदर से कुछ सूखे मेवे निकालकर देने लगा है  पर वह लेने को किसी तरह राज़ी नहीं हुई। 
दुगने डर से मेरे घुटने से सटकर रह गई। 
कुछ दिन बाद एक दिन सवेरे किसी काम से घर से बाहर जाते समय देखा कि मेरी नन्‍हीं बेटी दरवाज़े के पास बेंच के ऊपर बैठी अपनी बे-सिर-पैर की बातें कर रही है। 
काबुलीवाला उसके पैरों के पास बेठा मुसकुराता हुआ सुन रहा है। 
वह  बीच-बीच में मिनी की बातों पर अपनी राय भी बताता जाता है।
 मिनी को अपने पाँच  साल के जीवन में पिता के अलावा ऐसा धीरज रखकर उसकी बातों को सुननेवाला  कभी नहीं मिला था। 
मैंने यह भी देखा कि उसका छोटा आँचल बादाम-किशमिश से  भरा था। 
मैंने काबुलीवाले से कहा, “उसे यह सब क्यों दिया? अब फिर मत देना।”  
मैंने जेब से एक अठन्नी निकाल कर उसको दे दी।
 काबुलीवाले ने अठन्नी मुझसे  लेकर अपने झोले में रख ली।  
घर लौटकर आया तो देखा कि उस अठन्नी को लेकर पूरा झगड़ा मचा हुआ है।
  मिनी की माँ उससे पूछ रही थी, “तुझे यह अठन्नी कहाँ मिली?”  
मिनी कह रही थी, “काबुलीवाले ने दी।  मैंने माँगी नहीं थी। उसने खुद दे दी।”
मैंने  मिनी की माँ को समझाया और मिनी को  बाहर ले गया।
 पता चला कि इस दौरान  काबुलीवाले ने लगभग रोज़ आकर मिनी को  पिस्ता-बादाम देकर उसके नन्‍हें दिल का  विश्वास पा लिया है। 
वे आपस में दोस्त बन  गए हें। 
दोनों में कुछ बँधी हुई बातें और  हँसी-मज़ाक चलते। 
काबुली रहमत को देखते  ही मेरी बेटी हँसते हुए पूछती, “काबुलीवाले!  तुम्हारी झोली में कया है?” 
रहमत हँसते हुए उत्तर देता, “हाथी।”         
मतलब उसकी झोली में हाथी है। 
इस  बात से दोनों खूब हँसते। 
उनमें  एक और हँसी भरी बात चलती  थी। 
रहमत मिनी से कहता,  “मिनी तुम क्या ससुराल कभी  नहीं जाओगी?” 
ससुराल का मतलब नहीं  समझने के कारण मिनी उलट   कर पूछती, “तुम ससुराल  जाओगे?”  
रहमत ससुर के लिए खूब  मोटा घूसा तानकर कहता, “मैं  ससुर को मारूँगा।”  
सुनकर मिनी 'ससुर' नाम  के किसी अनजाने जीव की   
पिटी-पिटाई हालत के बारे में सोच कर खूब हँसती।  
मुझमें देश-विदेश घूमने की इच्छा है लेकिन अपने कमरे से बाहर निकलते ही  घबराहट होने लगती है।
 इसलिए, सुबह अपने कमरे में मेज़ के सामने बैठकर इस  काबुली के साथ बातचीत करने से बाहर घूमने का काफ़ी काम हो जाता है।
 वह  टूटी-फूटी बंगला में अपने देश की बातें कहता है और उसकी तस्वीरें मेरी आँखों के  सामने आ जाती हैं। 
लेकिन मिनी की माँ बहुत शक्‍्की स्वभाव की महिला थी।
 रहमत  काबुलीवाले पर उन्हें भरोसा नहीं था। 
उन्होंने मुझसे बार-बार उस पर खास तौर से   नज़र रखने के लिए प्रार्थना की। 
उनके शक को हँस कर उड़ा देने पर उन्होंने कई  सवाल किए- क्या कभी किसी के बच्चे चोरी नहीं जाते?
 एक लंबे-चौड़े काबुली के  फू लिए एक छोटे से बच्चे को चुरा ले जाना क्या बिलकुल नामुमकिन हे?' 
मुझे मानना  श्र पड़ा कि ये बातें नामुमकिन नहीं हैं लेकिन मैं इस कारण भलेमानस रहमत को घर  आने से मना नहीं कर सकता था।  
हर वर्ष माघ के महीने के बीचों-बीच रहमत अपने देश चला जाता। 
इस समय  वह अपना सारा उधार रूपया वसूल करने में जुटा रहता। 
लेकिन फिर भी एक बार वह मिनी से ज़रूर मिल जाता। 
जिस दिन सुबह समय नहीं मिलता तो शाम को आ  पहुँचता। 
कभी-कभी अँधेरे कमरे में उसे बैठा देख कर सचमुच भय-सा लगता।
 लेकिन  जब उन दोनों की भोली-भाली बातें सुनता तो हृदय प्रसन्नता से भर उठता। 
 एक दिन सवेरे मैं अपने कमरे में बैठा पढ़ रहा था। 
तभी सड़क पर बडे ज़ोर का हल्ला सुनाई पड़ा। 
आँख उठाई तो देखा, दो पहरेवाले अपने रहमत को बाँधे लिए आ रहे हैं- उसके पीछे तमाशबीन लड़कों की टोली चली आ रही है। 
रहमत के शरीर और कपड़ों पर खून के दाग हैं। 
एक पहरेवाले के हाथ में खून से सना छुरा है। 
मैंने  बाहर आकर पहरेवालों को रोककर पूछा, “मामला क्‍या हे?"
 मालूम हुआ कि हमारे एक पड़ोसी ने रामपुरी चादर के लिए रहमत से कुछ रुपया  उधार लिया था। 
उसने झूठ बोलकर रुपया उधार लिया था तथा रुपया देने से इंकार  कर दिया और इसी बात को लेकर कहा-सुनी करते-करते रहमत ने उसके छुरा भोंक  दिया। 
रहमत उस झूठे आदमी को तरह-तरह की गालियाँ दे रहा था। 
तभी  “काबुलीवाले! ओ काबुलीवाले! ' पुकारती हुई मिनी घर से बाहर निकल आई।  
पलक मारते रहमत का चेहरा आनंद से खिल उठा। 
उसके कंधे पर आज झोली  नहीं थी, इसलिए उसके बारे में कुछ पूछा नहीं जा सकता था। 
मिनी ने छूटते ही उससे  पूछा, “तुम ससुराल जाओगे?”  
रहमत ने हँस कर कहा, “वहीं जा रहा हूँ।”  
मिनी को उसका जवाब हँसी भरा नहीं लगा, वह हाथ दिखाकर बोला, “ससुर  को मारता, पर क्‍या करूँ हाथ बँधे हैं।”  
छुरा मारने के अपराध में रहमत को कई वर्ष की जेल हो गई। 
मैं उसकी बात  करीब-करीब भूल गया।
 मिनी भी उसे जल्दी भूल गई। 
धीरे-धीरे उसके नए मित्र बनते  गए। 
उम्र बढ़ने के साथ एक-एक करके सखियाँ जुटने लगीं। 
मेरे साथ भी अब वह  पहले जैसी बातचीत नहीं करती।
 मैंने तो उसके साथ एक प्रकार की कुट्टी कर ली  थी। 
बहुत सुहावनी सुबह थी। 
आज मेरे घर में शहनाई बज  उठी थी।
 उसके स्वर मेरे हृदय को अंदर से रुला रहे थे।
 है  मेरी लाडली बेटी मुझसे विदा होने जा रही थी। 
आज ..  मेरी मिनी का विवाह था। 
 सवेरे से ही विवाह की तैयारियाँ हो रही थीं। 
मैं बाहर के कमरे में बैठा हिसाब देख रहा था, तभी रहमत आकर  सलाम करके खड़ा हो गया।  
मैं पहले उसे पहचान  नहीं सका। 
उसके पास न  वह झोली थी, न उसके वे  लंबे बाल। 
शरीर भी कमज़ोर  हो गया था। 
आखिर उसकी  हँसी देखकर उसे पहचाना।  
मैंने कहा, “क्यों रे  रहमत, कब छूटा?”   
बात सुनकर कानों में जेसे खटका हुआ। 
आज के शुभ दिन यह आदमी यहाँ से  चला जाता तो अच्छा होता।
 मैंने उससे कहा, “आज हमारे घर में एक काम हे, मुझे  बहुत से काम करने हैं, आज तुम जाओ।”  
बात सुनते ही वह चल दिया और दरवाज़े के पास पहुँचकर बोला, “क्या एक  बार मुन्नी नहीं देख सकूँगा”।  
शायद उसे विश्वास था मिनी अब भी वैसी ही होगी।
 नन्‍्हीं-सी बच्ची जो पहले  की तरह ही 'काबुलीवाले' कहती हुई दौड़ी आएगी, बच्चों जैसी हँसी भरी बातें करेगी।
  वह पहले की तरह उसके लिए किसी से माँग-चाँग कर एक डिब्बा अँगूर और  किशमिश-बादाम लाया था।  
मैंने कहा, “आज घर में काम है। वह किसी से मिल नहीं सकेगी।”  
वह दुखी मन से 'सलाम बाबू” कहकर दरवाज्ञे के बाहर चला गया।   
मुझे अपने मन में न जाने कैसा एक दर्द महसूस हुआ। 
सोचा, उसे वापस बुलवा  लूँ, तभी देखा वह खुद लौटा आ रहा है।  
पास आकर बोला, 'ये अँगूर और थोड़े से किशमिश बादाम मुन्नी के लिए लाया   था, दे दीजिएगा।' 
उन्हें लेकर जब मैं दाम देने लगा तो वह मेरा हाथ पकड़ कर बोला, 
“मुझे पैसा  मत दीजिए बाबू, जिस तरह तुम्हारी एक लड़की है, उसी तरह देश में मेरी भी एक  लडकी है। 
मैं उसी का चेहरा याद करके तुम्हारी मुन्‍नी के लिए थोड़ी मेवा लेकर आया  हूँ, सौदा करने नहीं।”   
यह कहते हुए उसने अपने कुर्ते में  कहीं छाती के पास से मैले कागज़ का एक टुकड़ा निकाला और बहुत सावधानी से उसकी तह खोलकर मेरी टेबिल पर बिछा दिया ।       
देखा, कागज़ पर किसी नन्हे हाथ  की छाप थी। 
फोटो नहीं, रंगों से बना चित्र नहीं, प्यारी बिटिया के हाथ में  थोडी-सी कालिख लगाकर कागज़ के  ऊपर उसकी छाप ले ली गई थी।
 अपनी  प्यारी बिटिया के हाथ की इसी यादगार  को सीने से लगाए रहमत कलकत्ते की  सड़कों पर मेवा बेचने आता, मानो उस सुंदर, कोमल नन्‍हीं बच्ची के हाथ की छुअन  भर उसके हृदय में अमृत की धारा बहाती रहती।  देखकर मेरी आँखें छलछला आई। 
उस समय मैंने समझा कि जो वह है, वही  मैं हूँ। 
वह भी पिता है, में भी पिता हूँ। 
मैंने उसी समय मिनी को भीतर से बुलवाया। 
 शादी की लाल साड़ी पहने, माथे पर चंदन लगाए बहू वेश में मिनी लज्जा से मेरे पास  आकर खड़ी हो गई। 
 उसको देखकर काबुलीवाला सकपका गया। 
अपनी पुरानी बातचीत नहीं जमा  पाया। 
अंत में हँस कर बोला, “मुन्नी, तू ससुराल जाएगी?” 
रहमत का प्रश्न सुनकर लज्जा से लाल होकर मिनी मुँह फेरकर खड़ी हो गई। 
 मुझे काबुलीवाले और मिनी की पहली भेंट याद हो आई और मैं कुछ दुखी हो उठा। 
 मिनी के चले जाने पर गहरी साँस लेकर रहमत ज़मीन पर बैठ गया। 
अचानक  उसकी समझ में साफ़ आ गया, इस बीच उसकी बेटी भी इसी तरह बड़ी हो गई होगी। 
 इन आठ वर्षों में उस पर क्‍या बीती होगी, यह भी भला कोई जानता है।
 उसका चेहरा  दुख और चिंता से भर उठा।
  मैंने एक नोट निकालकर उसे देते हुए कहा, 'रहमत, तुम अपनी लड़की के पास  अपने देश लौट जाओ। तुम्हारा मिलन-सुख मेरी मिनी का कल्याण करे।' 
आकाश में अँधेरा छाया हुआ था। 
बादल आकाश  डर में मँडराते हुए एक-दूसरे से टकरा जाते तो  बिजली चमक उठती और गर्जन होता।
 फिर  - मूसलाधार वर्षा होने लगी।
 कुछ ही देर में गड्ढे और नालियाँ पानी से भर गई। 
 छ: वर्षीय विश्वेश्वरैया अपने घर के बरामदे में  खड़ा इस दृश्य को निहार रहा था। 
गली में पंक्तियों   में खड़े पेड़ बारिश में धुल जाने के कारण साफ व  सुंदर दिखाई दे रहे थे। 
पत्तियों और टहनियों से पानी  की बूँदें टप-टप गिर रही थीं। 
थोड़ी ही दूरी पर  हरे-भरे धान के खेत लहलहा रहे थे।   
जहाँ विश्वेश्वरैया खड़ा था वहीं निकट की नाली का पानी उमड़-घुमड़ रहा था।
  उसमें भँवर भी उठ रहे थे। 
उसने एक जलप्रपात का रूप धारण कर लिया था। 
वह  एक बहुत ही बडे पत्थर को अपने साथ बहा कर ले जा रहा था जिससे उसकी शक्ति  का प्रदर्शन होता था।
 विश्वेश्वरैया ने हवा और सूर्य की शक्ति को भी देखा था।  
सामूहिक रूप से वे प्रकृति की असीम शक्ति की ओर संकेत कर रहे थे।
 “प्रकृति  शक्ति है। मुझे प्रकृति के बारे में सब कुछ जानना चाहिए' वह छोटा-सा लड़का  बुदबुदाया।  
फिर उसने थोड़ी दूरी पर, निर्भीकता से मूसलाधार वर्षा में खड़ी एक आकृति को  ताड॒पत्र की छतरी हाथ में लिए देखा।
 वह उसे तुरंत पहचान गया।
 उसके कपडे फटे  हुए थे। 
वह कमज़ोर और भूखी लग रही थी। 
वह एक झोंपड़ी में रहती थी। 
उसके  बच्चे कभी स्कूल नहीं जाते।
 वह गरीब थी। 
विश्वेश्वरैया ने सोचा “वह इतनी गरीब  क्यों है?'  
उन्होंने बड़ी गंभीरता से प्रकृति और गरीबी के कारण के बारे में जानने का प्रयास  किया।  
वह परिवार के बड़ों से इन बातों का उत्तर जानना चाहते थे। 
वह अपने अध्यापकों  से भी ज़िरह करते। 
वह उनसे प्रकृति के बारे में पूछते- ऊर्जा के कौन से प्रचलित  स्रोत हैं? कैसे इस ऊर्जा को पकड़ कर इस्तेमाल में लाया जा सकता है?  
वह यह भी पूछते कि आखिर इतने लोग गरीब क्‍यों हैं? 
नौकरानी फटी साड़ी  क्यों पहनती है? 
वह झोंपड़ी में क्‍यों रहती है? 
क्या उसे अपने बच्चों को स्कूल नहीं   भेजना चाहिए? 
 उन्हें महसूस हुआ कि ज्ञान   असीमित है। 
उसे बिना रुके, सीखते  रहना होगा। 
तभी उन्हें उन प्रश्नों के  उत्तर मिल सकते हैं जो उन्होंने उठाए  थे। 
उन्होंने निश्चय किया कि वह  जीवनपर्यत तक छात्र बने रहेंगे क्योंकि  बहुत कुछ सीखना बाकी है।
 इसी संकल्प  .. में उनकी महानता की कुंजी थी।  
मोक्षगुंडम विश्वेश्वरैया का जन्म  मैसूर (जो अब कर्नाटक में है) के  मुद्देनाहल्ली नामक स्थान पर 15   सितंबर 1861 को हुआ था। 
उनके है  पिता वैद्य थे। 
वर्षों पहले उनके पूर्वज आंध्र प्रदेश के मोक्षयुंडस से  यहाँ आए और मैसूर में बस गए  थे।  
दो वर्ष की आयु से ही उनका  परिचय रामायण, महाभारत और  पंचतंत्र की कहानियों से हो गया  था। 
इन कहानियों से विश्वेश्वरैया  ने ईमानदारी, दया और अनुशासन  जैसे मूल मानवीय मूल्यों को आत्मसात किया। 
विश्वेश्वरैया चिकबल्लापुर के मिडिल  व हाईस्कूल में पढ़े।
 जब उन्हें "गाड सेव द्‌ किंग” (ईश्वर राजा को सुरक्षित रखे)  वाला गीत गाने को कहा गया तो उन्हें पता चला कि भारत एक ब्रिटिश उपनिवेश है,  अपने मामलों में भी भारतीयों को कुछ कहने का अधिकार न था।
 भारत की अधिकांश  संपत्ति विदेशियों ने हड़प ली थी।  
क्या उनके घर में काम करने वाली नौकरानी विदेशी शासन के कारण गरीब है?
  यह प्रश्न विश्वेश्वरैया के मस्तिष्क में उमड़ता-घुमड़ता रहा। 
राष्ट्रीयता की चिंगारी जल  उठी थी और उनके जीवन में यह अंत समय तक जलती रही। 
विश्वेश्वरैया जब केवल  चौदह वर्ष के थे तभी उनके पिता की मृत्यु हो गई। 
क्या वह अपनी पढ़ाई जारी रखें? 
 इस प्रश्न पर तब विचार-विमर्श हुआ जब उन्होंने अपनी माँ से कहा, “अम्मा, क्‍या  मैं बंगलौर जा सकता हूँ? मैं वहाँ मामा रामैया के यहाँ रह सकता हूँ। 
वहाँ में कॉलेज  में प्रवेश ले लूँगा।”   
“पर बेटा... तुम्हारे मामा अमीर नहीं है। तुम उन पर बोझ क्‍यों बनना चाहते हो?!  उनकी माँ ने तर्क किया।  
   “अम्मा... मैं अपनी ज़रूरतों के लिए स्वयं कमाऊँगा। मैं बच्चों को ट्यूशन पढ़ा  दूँगा। अपनी फ़ीस देने और पुस्तकें खरीदने के लिए मैं काफ़ी धन कमा लूँगा।
 मेरे  ख्याल से मेरे पास कुछ पैसे बच भी जाएँगे, जिन्हें मैं मामा को दे दूँगा,” विश्वेश्वरैया  ने समझाया।  
   उनके पास हर प्रश्न का उत्तर था- समाधान ढूँढ़ने की क्षमता उनके पूरे जीवन  में लगातार विकसित होती रही और इस कारण वह एक व्यावहारिक व्यक्ति बन गए  यह उनके जीवन का सार था और उनका संदेश था पहले जानो, फिर करो। 
बड़े होकर  यही विश्वेश्वरैया एक महान इंजीनियर बने।  
भारत, एक कृषि प्रधान देश है। भारतीय किसान का जीवन प्राकृति से जुड़ा रहता है।
वह प्रकृति के साथ ही हँसता-रोता है, नाचता-गाता है।
बुवाई, सिंचाई, निराई आदि खेती-बाड़ी के सारे काम वह मौसम के अनुसार करता है।
जब चारों तरफ हरियाली छा जाती है, वृक्ष-लताएँ फलों से लद जाती हैं, तब मनुष्य भी झूमने लगता है।
जब खेत-खलिहान अन्न से भर जाते हैं तब उसके पाँव खुशी से थिरक उठते हैं, वह उत्सव मनाने के लिए उमंग से भर उठता है।
त्योहारों का जन्म यहीं से होता है।
 पोंगल नयी फसल का त्योहार है। 
यह संक्रांति के दिन मनाया जाता है। 
तमिलनाडु  का यह प्रमुख त्योहार है। यह जनवरी में मनाया जाता है।
 'पोंगल' में खेतों से सुनहरे  रंग का नया धान कटकर किसान के घर आता है। 
गन्ने के खेत की फसल तैयार होती  है। 
बगीचे में हल्दी का पौधा लहलहा उठता है। 
इन्हें देखकर किसान का मन नाच  उठता है।
 उसके जीवन में मिठास आ जाती है। 
संक्रांति के दिन नए. चावल का मीठा  भात बनाकर सूर्य को चढ़ाया जाता है।
 इसी मीठे भात को पोंगल कहते हैं। 
इसी से  त्योहार का नाम पोंगल पड़ा है।  
    भारत एक कृषि प्रधान देश है। 
भारतीय किसान का जीवन प्रकृति से जुड़ा रहता है।  
वह प्रकृति के साथ ही हँसता-रोता है, नाचता-गाता है। 
बुआई, सिंचाई, निराई आदि  खेती-बाड़ी के सारे काम वह मौसम के अनुसार करता है। 
जब चारों तरफ हरियाली  छा जाती है, वृक्ष-लताएँ फूलों से लद जाती हैं तब मानव भी गुनगुनाने लगता है। 
जब  खेत-खलिहान अनाज से भर जाते हैं तब उसके पाँव थिरक उठते हैं, वह उत्सव मनाने  के लिए मचल उठता है। 
त्योहारों का जन्म यहीं से होता है।  
तमिलनाडु में पोंगल त्योहार पौष मास में आरंभ के चार दिनों तक मनाया जाता  है।
 पोंगल के पहले दिन लोग “भोगी' का त्योहार मनाते हैं। 
पूरे घर की सफ़ाई की  जाती है। इससे पर्यावरण स्वच्छ हो जाता है। 
भोगी के दिन शाम को बच्चे ढोल और  बाजे बजाकर खुशियाँ मनाते हैं। 
पोंगल के दिन घर-आँगन को रंगोली से सजाते हैं। 
नहा-धोकर सभी लोग नए कपड़े पहनते हैं।
 उस दिन सब कुछ नया होता है। 
आँगन में अँगीठी जलाकर नए बर्तन में पोंगल पकाया जाता है। 
बर्तन में हल्दी का पौधा बाँध दिया जाता है।
 गन्ने के रस में नयी फसल   का चावल पकाया जाता है। 
जब चावल उबलकर ऊपर उठता है तो उसमें दूध डाल  देते हैं। 
दुध के साथ उफनता हुआ पोंगल बर्तन के ऊपर से उमड़ता है और चारों ओर  रिसकर आँच में टपक पड़ता है। 
उस समय चारों ओर इकट्ठे लोग खुशी से नाच उठते  हैं और जोश में चिल्लाते हैं- 'पोंगलो पोंगल!' उन्हें प्रसन्नता होती है कि सूर्य और अग्नि  ने पोंगल का भोग स्वीकार कर लिया है।
 लोग अपने पास-पड़ोस में पोंगल बाँटते हैं।  
उसके बाद मित्र और सगे-संबंधी सब मिलकर बढ़िया भोजन करते हैं।
 पोंगल के दिन  हर तमिल भाषी, चाहे वह भारत के किसी कोने में रहता हो अपने घर पहुँचने की कोशिश  करता है। 
विवाहित-लड़कियाँ पोंगल मनाने अपने मायके आती हैं।  
तीसरे दिन ‘माट्टू पोंगल ’ मनाया जाता है। 
तमिल भाषा में 'माडु' गाय-बैलों को  कहते हैं। 
'माडु' का अर्थ 'धन' भी है। पुराने समय में गाय-बैल ही हमारी संपत्ति थे।   
माट्टु पोंगल के दिन गाय-बैलों को अच्छी तरह नहलाया जाता है।
 लोग उनके सींगों  को रँगते हैं और उन्हें रंगीन कपड़ों से सजाते हैं। 
लोग उनके गले में फूल-मालाएँ  पहनाते हें तथा उन्हें गुड़ और अच्छी-अच्छी चीज़ें खिलाते हैं।
 शाम को मैदान में बैलों  को दौड़ाया जाता है। 
 चौथे दिन 'काणुम पोंगल ' होता है। 
खाना बाँधकर पूरा परिवार घर से बाहर निकल  पड़ता है।
 जगह-जगह मेले लगते हैं। 
लोग मेलों में घूमते हें या आसपास के स्थान  देखने के लिए चल पड़ते हैं। 
इस तरह चारों दिन लोग अपने दैनंदिन कामों से छुट्टी  लेकर इस त्योहार का आनंद लेते हैं।  
खेती से संबंधित यह त्योहार पूरे भारत में किसी न किसी रूप में मनाया जाता  है।
 गुजरात से लेकर बंगाल तक लोग इसे संक्रांति के नाम से मनाते हैं।
 उत्तर भारत  में संक्रांति पर स्नान का महत्त्व है। 
गंगा, यमुना, नर्मदा, क्षिप्रा आदि नदियों में लोग स्नान  करते हैं। 
चावल और मूँग की दाल की खिचड़ी बनाकर खाते-खिलाते हैं।  
महाराष्ट्र में यह तिल-गुड़ का त्योहार है।
 तिल स्नेह का प्रतीक है और गुड़ मिठास  का।
 लोग एक दूसरे को तिल-गुड़ देकर कहते हैं- 'तिल-गुड़-घ्या, गोड बोला' अर्थात- तिल और गुड खाओ और मीठा बोलो। पं
जाब में संक्रांति से एक दिन पहले  “लोहडी " का त्योहार मनाते हैं।
 'लोहडी' का अर्थ है- 'छोटी' या छोटी संक्रोति। 
लोग अपने  घर से बाहर, आँगन में या चौराहे पर लकडियाँ जमा करते हैं।
 संध्या के बाद स्त्री-पुरुष और  बच्चे वहाँ इकट्ठे होते हैं और लोहड़ी जलाते हैं। 
नयी फसल का मक्का आग में डाला जाता है।
 यह खील की तरह फूल उठता है।
 लोग मक्के की फूली (खील) और तिल की रेवडियाँ  बाँटते हैं। 
आपस में प्रेम से मिलते हैं।
 अरूणाचल प्रदेश में 'पानुझ' का त्योहार भी इसी समय  मनाया जाता है। 
 विविधता में एकता भारत की विशेषता है। 
एक ही त्योहार को लोग विविध रूपों में मनाकर भारत की सांस्कृतिक एकता को मज़बूत बनाते हैं।   
दृढ़ इच्छाशक्ति और कठिन परिश्रम की आवश्यकता पड़ती है।
कई लोग ऐसे भी हुए हैं जिन्होंने शारीरिक असमर्थता के बावजूद संघर्ष किया है और लक्ष्य प्राप्त किया है।
ऐसा ही एक नाम है—सुधा चंद्रन।
पैर खराब होने के बावजूद वह चोटी की  नृत्यांगना बनी।
 सुधा चंद्रन की माता श्रीमती थंगम एवं पिता श्री के.  डी. चंद्रन की हार्दिक इच्छा थी कि उनकी पुत्री राष्ट्रीय  ख्याति की नृत्यांगना बने। 
इसीलिए चंद्रन दंपत्ति ने सुधा  को पाँच वर्ष की अल्पायु में ही मुंबई के प्रसिद्ध नृत्य विद्यालय 'कला-सदन' में प्रवेश  दिलवाया। 
पहले-पहल तो नृत्य विद्यालय के शिक्षकों ने इतनी छोटी उम्र की बच्ची  के दाखिले में हिचकिचाहट महसूस की किंतु सुधा की प्रतिभा देखकर सुप्रसिद्ध नृत्य  शिक्षक श्री के.एस. रामास्वामी भागवतार ने उसे शिष्या के रूप में स्वीकार कर लिया  और सुधा उनसे नियमित प्रशिक्षण प्राप्त करने लगी। 
जल्द ही सुधा के नृत्य कार्यक्रम  विद्यालय के आयोजनों में होने लगे।
 नृत्य के साथ-साथ, अध्ययन में भी सुधा ने  अपनी प्रतिभा दिखाई लेकिन सुधा के स्वप्नों की इंद्रधनुषी दुनिया में एकाएक 2 मई,  1981 को अँधेरा छा गया। 
    जीवन के किसी भी क्षेत्र में शिखर तक पहुँचने के लिए  दृढ़ इच्छाशक्ति और कठिन परिश्रम की आवश्यकता  पड़ती है। 
कई लोग ऐसे भी हुए हैं जिन्होंने शारीरिक  अक्षमता के बावजूद संघर्ष किया है और लक्ष्य प्राप्त किया  है। 
ऐसा ही एक नाम है- सुधा चंद्रन। 
पैर खराब होने के  बावजूद वह चोटी की नृत्यांगना बनी।  
 2 मई को तिरूचिरापल्‍ली से मद्रास जाते समय उनकी बस दुर्घटनाग्रस्त हो गई। 
 इस दुर्घटना में सुधा के बाएँ पाँव की एडी टूट गई और दायाँ पाँव बुरी तरह जख्मी  हो गया। 
प्लास्टर लगने पर बायाँ पाँव तो ठीक हो गया किंतु दायीं टाँग में 'गेंग्रीन'  (एक प्रकार का कैंसर) हो गया। 
ऐसे में डॉक्टरों के पास सुधा की दायीं टाँग काट   देने के अलावा और कोई रास्ता नहीं था।
 अंततः दुर्घटना के  एक महीने बाद सुधा की दायीं टाँग घुटने के साढ़े सात इंच  नीचे से काट दी गई। 
एक टाँग का कट जाना संभवत:  किसी भी नृत्यांगगा के जीवन का अंत ही होता। 
सुधा के  साथ भी यही हुआ। 
सुधा ने लकड़ी के गुटके के पाँव और  बैसाखियों के सहारे चलना शुरू कर दिया और मुंबई आकर  वह पुनः अपनी पढाई में जुट गई।  
   इसी बीच सुधा ने मैग्सेसे पुरस्कार विजेता सुप्रसिद्ध  कृत्रिम अंग विशेषज्ञ डॉ. पी.सी. सेठी के बारे में सुना।
 वह  जयपुर गई और डॉ. सेठी से मिली। 
डा. सेठी ने सुधा को  आश्वस्त किया कि वह दुबारा सामान्य ढँग से चल सकेगी।  
इस पर सुधा ने पूछा- “क्या मैं नाच सकूँगी?” डॉ. सेठी  ने कहा-“ क्यों नहीं, प्रयास करो तो सब कुछ संभव है।”  
डॉ. सेठी ने सुधा के लिए एक विशेष प्रकार की टाँग बनाई  जो अल्यूमिनियम की थी और इसमें ऐसी व्यवस्था थी कि  वह टाँग को आसानी से घुमा सकती थी।
 सुधा एक नए विश्वास के साथ मुंबई लौटी  और उसने नृत्य का अभ्यास शुरू करना चाहा किंतु इस प्रयास में कटी हुई टाँग से  खून निकलने लगा।
 कोई भी सामान्य व्यक्ति इस तरह की घटना के बाद दुबारा नाचने  की हिम्मत कतई नहीं करता किंतु सुधा साधारण मिट्टी की नहीं बनी थी। 
 डॉ. सेठी ने सुधा के नृत्य प्रशिक्षक से नृत्य हेतु पाँवों की विभिन्न मुद्राओं को  गंभीरता से देखा-परखा और  एक नयी टाँग बनवाई, जो   नृत्य की विशेष ज़रूरतों को  ध्यान में रखकर बनाई  थी।
 टाँग लगाते समय डॉ.  सेठी ने सुधा से कहा- “मैं  जो कुछ कर सकता था मैंने  कर दिया, अब तुम्हारी बारी  है।” सुधा ने पुनः नृत्य का  अभ्यास प्रारंभ किया। 
शुरुआत  बहुत अच्छी नहीं रही। 
कटे  हुए पाँव के दूँठ से खून  रिसने लगा किंतु सुधा ने  कड़ा अभ्यास जारी रखा।  
कठिन अभ्यास से सुधा जल्द  ही सामान्य नृत्य मुद्राओं को  प्रदर्शित करने में सफल हो  गई।
 28 जनवरी, 1984 को  मुंबई के 'साउथ इंडिया  वेलफ़ेयर सोसायटी ' के हाल  में एक अन्य नृत्यांगना प्रीति  के साथ सुधा ने दुबारा नृत्य  के सार्वजनिक प्रदर्शन का  आमंत्रण स्वीकार कर लिया।  
यह दिन सुधा की ज़िंदगी   का संभवत: सबसे कठिन दिन था, उस दिन से भी ज़्यादा जबकि उसका पाँव काट  दिया गया था। 
सुधा का यह प्रदर्शन बेहद सफल रहा। 
चहेतों ने उसे देखते-देखते  पलकों पर उठा लिया और वह रातों-रात एक ऐतिहासिक महत्त्व की व्यक्तित्त्व हो गई। 
 उसकी अद्भुत जीवन-यात्रा से प्रभावित होकर तेलुगु के फ़िल्मकार ने उसकी  ज़िंदगी को आधार बना कर एक कहानी लिखवाई और “मयूरी' नाम से तेलुगु में एक  फ़िल्म बनाई।
 अपने पात्र को सुधा ने स्वयं परदे पर जीवंत कर दिया।
 फ़िल्म को  अद्भुत सफलता मिली और इस फ़िल्म में अभिनय के लिए सुधा को भारत के 33वें  राष्ट्रीय फ़िल्म समारोह में विशेष पुरस्कार प्रदान किया गया। 
'मयूरी' की सफलता को  देखते हुए इसके निर्माता ने यह फ़िल्म हिंदी में भी 'नाचे मयूरी' नाम से प्रदर्शित की  और सुधा ने पूरे भारत को अपनी प्रतिभा का मुरीद कर दिया। 
आज सुधा एक व्यस्त  नृत्यांगना ही नहीं, फ़िल्म कलाकार भी है।
 सुधा को उसके असामान्य साहस और श्रेष्ठ  उपलब्धियों के लिए कई पुरस्कार भी प्राप्त हो चुके हें।  
मिट्टी से विभिन्‍न तरह के खिलौने बनाना तुममें से कई लोग जानते होगे। 
कईयों का  तो यह प्रिय खेल भी होगा। 
पर क्‍या तुम जानते हो कि मिट्टी के खिलौने या चीज़ें  बनना कब शुरू हुआ? 
इतिहास में तुमने पढ़ा होगा कि सिंधु घाटी की सभ्यता में मिट्टी  से बनी और पकी हुई कुछ मूर्तियाँ खुदाई के दौरान मिली हैं।
 सिंधु घाटी की सभ्यता  लगभग 2500-3000 वर्ष पुरानी मानी जाती है। 
सोचो केवल मिट्टी से बनी ये मूर्तियाँ  इतने लंबे समय तक कैसे सुरक्षित रही होंगी?
 जबकि मिट्टी तो पानी में घुल जाती है।
  वास्तव में मिट्टी से बनी और आग में पकी मूर्तियाँ या वस्तुएँ पानी में नहीं घुलती हैं।  
ऐसी मूर्तियों को मृणमूर्ति कहा जाता है। 
पकाने से मिट्टी एक तरह से मृत हो जाती  है यानी पकने के बाद उसका पुन: उपयोग नहीं किया जा सकता ।
 वास्तव में मिट्टी  की मूर्तियों का इतिहास उतना ही पुराना है जितना मानव का। 
मानव के पास अपनी  भावनाओं को अभिव्यक्त करने का चित्र और मूर्ति के अलावा शायद अन्य कोई  माध्यम नहीं था।  
आओ देखते हैं कि मिट्टी से मूर्ति बनाने की व्यवस्थित प्रक्रिया कया है। 
मिट्टी से  मूर्तियाँ दो तरह से बनाई जा सकती हैं। 
एक तरीका है केवल हाथ से बनाना। 
इस तरीके  से ठोस, पोली तथा उभरी( रिलीफ) मूर्तियाँ बनाई जा सकती हैं।
 दूसरा तरीका है चाक  की मदद से बनाना।
 चाक पर कुम्हार को मटके या कुल्हड बनाते हुए तो तुमने देखा  ही होगा।
 क्या कभी इसके लिए मिट्टी तैयार करते हुए भी देखा है?  
मिट्टी तैयार करना  हर जगह अलग-अलग तरह की मिट्टी मिलती है, कहीं चिकनी, कहीं रेतीली, कहीं  लाल, तो कहीं पीली, सफेद, काली मिट्टी। 
मूर्ति बनाने लायक मिट्टी तैयार करने के  लिए उसमें दूसरी मिट्टी मिलानी पड़ती है।
 जैसे मिट्टी चिकनी है तो उसमें थोड़ी रेतीली  मिट्टी, राख या रेत मिलानी पड़ेगी।  
मिट्टी को साफ़ करके (यानी उसमें से कंकड़, पत्थर या और कोई कचरा आदि  हो तो निकाल दो) किसी बर्तन, होद या तसले में पानी के साथ गला दो।
 मिट्टी जब पानी में घुल जाए तो उसे एक-दो बार नीचे तक हिलाकर छोड़ दो। 
जिससे अगर  बारीक कंकड़ वगैरा रह गए हों तो वे भी नीचे बैठ जाएँ। 
अब बर्तन को एकाध दिन  के लिए छोड दो।  
एक-दो दिन बाद ऊपर-ऊपर की मिट्टी किसी दूसरे बर्तन में निकाल लो। 
थोड़ी  देर बाद उस मिट्टी का पानी ऊपर आ जाएगा। 
बर्तन को तिरछा करके इस पानी को  निकाल दो। 
मिट्टी ज़्यादा गीली हो तो साफ़ जगह में फ़ैला दो। 
अगर लिपी हुई ज़मीन  होगी तो पानी सोख लेगी। 
कुछ समय बाद मिट्टी को हाथ में लेकर गोली जैसी बनाकर  देखो, अगर गोली बनने लगे तो समझो अपने काम लायक मिट्टी तेयार हो गई है।  
अब सारी मिट्टी को समेट लो और पत्थर की सिल  पर रखकर उसे लकड़ी के चपटे हथौड़े से कूटो।
  साथ-ही-साथ मिट्टी को ऊपर नीचे करते रहो। 
बीच-बीच  में हाथ से आटे की तरह माड़ते भी जाओ। 
मिट्टी की  कुटाई अच्छी प्रकार होनी चाहिए। 
अगर कुटाई अच्छी  नहीं होगी तो मूर्ति चटक जाएगी और पकते समय टूट भी सकती है।
 कूट कर तैयार  हुई मिट्टी को गीले कपडे या बोरी में लपेटकर पॉलीथीन से ढक दो ताकि मिट्टी सूख  न पाए। 
अगर सूख गई तो तुम्हारी सारी मेहनत बेकार चली जाएगी।         
अब हमें यह तय करना है कि हम किस तरीके से मूर्ति बनाना चाहते हैं।
 चाक  पर बनाने के लिए तो चाक न केवल चाहिए होगा वरन्‌ उसे केसे चलाते हैं यह भी  सीखना होगा।
 अपने गाँव के कुम्हार के पास जाकर तुम चाक चलाना सीख सकते  हो।
 बहरहाल हम तुम्हें दोनों ही तरीके बताएँगे। 
तुम खुद करके देखना कौन सा तरीका  सुविधाजनक या आसान हे।  
मूर्ति बनाते समय हमें कुछ छोटी-मोटी चीज़ों  क्र की ज़रूरत पड़ेगी।
  पहले ठोस मूर्ति की बात करें। 
यह सबसे सरल तथा आसान है।
 पर इस तरह की  मूर्तियाँ ज़्यादा बड़ी नहीं बना सकते। 
अधिक से अधिक एक बिलांस यानी 15-20  सेंटीमीटर ऊँची। 
 अच्छा बताओ सबसे पहले क्‍या ! 
अरे यह क्‍्या.... कोई बिल्ली बनाना चाहता  ... कोई कुत्ता, कोई शेर, गधा, हाथी, घोड़ा, पक्षी...!  चलो ऐसा करते हैं घोड़ा बनाते हैं। 
इसके बाद तुम स्वयं अन्य मनचाही चीज़ें बनाना।  
तैयार मिट्टी से रोटी की लोई के बराबर दो हिस्से लो। 
लोई जैसे दो गोले बनाओ। 
 अब दोनों गोलों को एक-एक करके पत्थर या पट्टे पर  रखकर लंबा करो। 
जब वह एक बिलांस लंबे हो जाएँ तो  दोनों को चित्रानुसार बीच से जोड़ते हुए खड़ा करो। 
अब  थोडी-सी मिट्टी और लो और इस मिट्टी से घोड़े के सिर  का आकार बनाकर जोड़ पर लगा दो।
 मिट्टी को थोड़ा सा  दबाकर दोनों तरफ़ कान बना दो।
 तीली या सींक से छेद  करके आँखें बना दो। लो बन गया अपना घोड़ा!
 भई ये एकदम सचमुच के घोडे जैसा  तो नहीं दिखेगा। 
इस तरीके से तुम लगभग सभी चौपाए, जानवर बना सकते हो और  मानव आकृतियाँ भी बना सकते हो। 
पर छोटी-छोटी ही। 
ठोस रूप में ज़्यादा बड़ी बनाने  से सूखते समय या पकाते समय चटकने या टूटने का अंदेशा रहता है।         
आओ अब पोली मूर्ति बनाने का तरीका देखें।  
पोली मूर्ति चाहे जितनी बड़ी बना सकते हैं, बशर्ते उसे सँभाला जा सके यानी  ऐसा न हो कि हम बाहर का हिस्सा मिला रहे हैं और अंदर की मिट्टी गिर रही है या  इतनी ज़ोर से ठोक रहे हैं कि कहीं और से टेड़ा हो रहा है। 
वास्तव में आधार से बहुत  ज़्यादा बाहर की ओर निकली हुई चीज़ें इस तरीके से नहीं बना सकते। 
साधारण रूप  से एक बार में 3 फुट लंबी मूर्ति बना सकते हैं। 
सॉकेट सिस्टम से चाहे जितनी ऊँची  मूर्ति बना सकते हैं यानी यदि मानव की मूर्ति बनानी हो तो हाथ अलग, पैर अलग,  सिर अलग बनाकर फिर उन्हें जोड़ लिया जाता है। 
इन्हें ज़रूरत पड़ने पर अलग भी  किया जा सकता है।  
  जैसे पहले मिट्टी की लंबी पट्टियाँ बनाई थीं, वैसी ही आठ-दस पट्टियाँ बना लो।  \
पट्टियों के दोनों सिरे जोड़कर छल्ले बनाओ और इन्हें एक के ऊपर एक रखते जाओ।   
तुम यह तो समझ ही गए होगे कि पट्टियों की लंबाई तथा छल्लों  का आकार लगभग समान होना चाहिए। 
छल्लों से एक लंबी जार जेसी रचना बन जाएगी। 
  इसी तरह बाहर से हाथ का आधार देकर अंदर के जोड़ भी मिला  दो। 
तुमने कुम्हार को मटकों को ठोक-ठोक कर बनाते देखा होगा।
  उसी तरह कोई बेलनाकार लकड़ी की वस्तु या टूटा बेलन लेकर  अंदर से हाथ लगाते हुए बाहर से ठोको और फिर बाहर से हाथ  लगाकर अंदर से ठोको। 
ठोकना धीरे-धीरे ही, क्‍योंकि गीली मिट्टी होने के कारण  ठोकने से फैलेगी।
 इस बात का ध्यान रखना कि ज़्यादा नहीं फैले। 
क्योंकि ज़्यादा पतला  होने पर तुम्हारी जार जैसी रचना टूट सकती है। 
 पर इसमें भी हाथ-पैर सब  चिपके हुए होंगे। 
कहीं दबाकर, कहीं उभारकर, कहीं छेद करके या  काटकर इसे आकार देना होगा। 
इसे कैसे बनाना है यह चित्रों को  देखकर समझने की कोशिश करो।
  भारत में कुछ जगह इन मृण-मूर्तियों के लिए प्रसिद्ध हैं जैसे  बंगाल में बाँकुरा; उत्तर प्रदेश में गोरखपुर; राजस्थान में मुलैला और  मध्य प्रदेश में बस्तर
 राजस्थान के मुलैला नामक गाँव, जो नाथद्वारा  के पास है, के कलाकार रिलीफ बनाने के लिए प्रसिद्ध हैं। 
ये बहुत  बड़े-बड़े लगभग 757 फुट के बनते हैं, इन्हें पकाया भी जाता है। 
इन कलाकारों में  से कुछ नाम हैं-किशनलाल कुम्हार, खेमराज कुम्हार, लोगरलाला कुम्हार।
 यहाँ के  कुछ कुम्हारों को राष्ट्रीय स्तर के पुरस्कार “मास्टर क्राफ्ट मैन” भी मिल चुका हे। 
 ऐसी उभारदार मूर्तियाँ  तुमने अपने आसपास घरों में देखी होंगी। 
इन्हें मिट्टी से बनाने की एक कोशिश हम भी  कर देखते हैं।  
पहले एक छोटी मूर्ति बनाते हैं।
 फिर तुम चाहो तो बड़ी या अपने घर की दीवार  पर बनाना चाहो तो बना सकते हो। 
पत्थर या लकड़ी का एक समतल 45x45 सेंटीमीटर का या इससे बड़ा टुकड़ा लो। 
उस पर तैयार मिट्टी से लगभग 3 सेंटीमीटर  मोटी और 30 सेंटीमीटर लंबी और 30 सेंटीमीटर चौड़ी तह जमाओ। 
चारों तरफ़ से  और ऊपर से भी इसे एक सा कर लो।
 इस पर बनाने के लिए ऐसी चीज़ चुनो जिसमें बहुत ज़्यादा गड्ढे या उभार न हों क्योंकि इसी से आगे चलकर हम तुम्हें प्लास्टर में  साँचा बनाना और साँचे से मूर्ति ढालना बताएँगे।
 तब ऐसी रचना होने से आसानी होगी।  
इस बार हम हाथी चुनते हैं। 
इसके पीछे की तरफ़ वाले जो दो छोटे पैर  दिख रहे हैं उसे थोड़ी सी मिट्टी लगाकर उभारो।   
आगे की तरफ़ जो थोडे लंबे पैर दिख रहे हें उन्हें  थोडी ज़्यादा मिट्टी लगाकर उभारो। 
पेट( धड़)को पैरों से थोड़ा और ऊँचा बनाओ। 
चेहरे  को पेट से थोड़ा कम, पैरों के बराबर उभारो। 
कान के  लिए एक पतली सी मिट्टी की तह जमाकर कान  का आकार दे दो। छोटी सी पूँछ भी बना.  दो। 
आँख के लिए सींक से छेद कर सकते हो, हलका-सा बहुत गहरा नहीं। 
 अब हाथी के शरीर को गोलाई देना है।
 यह तुम पुराने चाकू या बाँस की चिकनी पट्टी  से दे सकते हो।          
अब हाथ थोड़ा गीला करके इन सबको एक सा करो।
 एक-दो घंटे इसे गीले  कपड़े और पन्नी से ढक कर रख दो।
 मिट्टी थोड़ी कड़क हो जाएगी।
 फिर चाकू या  बाँस से थोड़ा रगड़ुकर उसे चिकना करो। 
जब ये मूर्ति चिकनी हो जाए तो इस पर  हलकी सी चमक आ जाएगी। 
(अगर इसे इस तरह से चिकना कर लोगे तो बाद में  ढालने में आसानी होगी।)   
आओ अब देखते हैं कि चाक पर मूर्ति केसे बनाते हैं। 
वास्तव में चाक पर पूरी मूर्ति  नहीं बनती। 
मूर्ति के कुछ हिस्सों को चाक पर बनाया जाता है। 
उदाहरण के लिए हम  हाथी की ही बात करें। 
अब कुल्हड़ों को  उल्टा करके इस तरह जमाओ कि वे हाथी के पैरों का रूप ले लें। 
इन पैरों पर बड़ा  मटका रख कर मिट्टी से जोड़ दो। 
छोटे मटके को आगे सिर की जगह रखकर जोडो।  
नीचे से कुछ आधार लगाओ, नहीं तो सिर गिर पड़ेगा। 
अब दिये को बीच से काटकर  दो भागों में बाँ: लो।
 इनसे कान बनाओ। 
गीली मिट्टी लेकर हाथी की सूँड और पूँछ  भी बना लो। 
आँखों की जगह दो बडे छेद चवन्नी के आकार के बना दो। 
देखो कितना  प्यारा हाथी बना है।
 छत्तीसगढ़ के एक इलाके में ऐसा हाथी बहुतायत मात्रा में बनाया  जाता है। 
जानते हो, खरीददार कया कीमत देते हैं इसकी? कीमत के रूप में उसी हाथी  के पेट में धान भरकर एक नयी चादर से ढक दिया जाता है।
 यानी जितना बड़ा हाथी  होगा कुम्हार को उतनी ही ज़्यादा धान मिलेगी।  
 अब अगर इन्हें ज़्यादा दिन तक सुरक्षित रखना चाहते हो तो  पकाना पड़ेगा।
 तुमने कुम्हार को आवा( भट्टी )लगाते हुए देखा होगा। 
अपनी बनाई हुई  मूर्ति को तुम खुद भी पका सकते हो। कैसे पकाना है, यह हम बता रहे हैं। 
पर अगर  जगह और साधन का जुगाड़ नहीं कर सकते, तो इसे कुम्हार के यहाँ देकर भी पकवा  सकते हो। 
कुम्हार अपने मटके, गमले आदि के साथ तुम्हारी मूर्ति भी पका देगा।   
मूर्ति को पकाने के लिए सुखाना पड़ता है। 
सुखाते समय कुछ सावधानियाँ रखनी होती  हैं वरना मूर्ति चटक या टूट सकती है। 
सूखने में समय भी लगता है। 
जब तुम्हारी मूर्ति  बन जाए तो इसे एकदम खुली जगह में मत छोड़ो। 
पन्नी से ढककर रखो। 
पर दिन में  तीन-चार बार एक-दो घंटे के लिए खोल भी दो, ताकि उसे हवा लग सके। 
यह भी  देखते रहना कि कहीं तुम्हारी मूर्ति में दरार तो नहीं पड़ रही।
 अगर पड़ रही हो तो उसे  बंद करने की कोशिश करो। 
इस तरह तीन-चार दिन तक सुखाओ। 
इसके बाद मूर्ति को  कपडे से लपेट दो, धीरे-धीरे मूर्ति सूखने लगेगी। 
 दो-तीन दिन बाद कपड़ा और पन्नी हटाकर देखो। 
अगर ऊपर की सतह सूख गई  है तो अब मूर्ति को खुला छोड़ दो। 
जब तुम्हें लगे कि मूर्ति बिलकुल सूख गई हे,  तो दिन भर के लिए उसे धूप में रख दो। 
इससे अगर मूर्ति के भीतर थोड़ी-बहुत नमी  रह गई होगी तो वह सूख जाएगी। 
अब मूर्ति पकने के लिए तैयार है।   
मूर्ति पकाने के लिए ऐसा दिन चुनो जब मौसम बिलकुल साफ़ हो और बारिश होने  का अँदेशा न हो। 
भट्टी लगाने के लिए 20-25 कंडे, लकड़ी के छोटे-छोटे टुकड़े,  सूखी घास (पैकिंग में काम आने वाला भूसा या पुआल) , मिट्टी और एक बालटी पानी  की जुगाड़ करो। 
अब खुली ज़मीन पर एक इतना बड़ा गड्ढा खोदो कि जिसमें तुम्हारी  मूर्ति आसानी से खड़ी हो सके।
 यह एक बिलांस यानी करीब आधा फुट गहरा गड्ढा  हो। 
गड्ढे में कंडे के टुकड़ों की एक तह बिछा दो और उस पर अपनी मूर्ति खड़ी कर  दो।
 अब मूर्ति को चारों तरफ़ से लकड़ी के टुकड़ों तथा कंडों के टुकड़ों से ढक दो। 
 बीच-बीच में पुआल भी लगा दो।
 अब चारों तरफ से बड़े-बड़े कंडे लगा दो और  ऊपर से पुआल। 
मिट्टी को पानी में घोलकर गाढ़ा सा घोल बनाओ।
 इस घोल की एक  मोटी परत पुआल के ऊपर चढ़ा दो यानी लीप दो। 
हाँ, दो-तीन जगह धुआँ निकलने  व एक जगह नीचे की तरफ़ आग लगाने के लिए छेद छोड़ दो। 
तो इस तरह तुम्हारी  भट्टी तैयार है।
 कागज़ की एक पुँगी बना लो और उसमें आग लगाकर नीचे वाले छेद  से धीरे-धीरे अंदर डालो। 
जब अंदर का पुआल व कंडे जलने लगें तो उसे छोड दो। 
 कंडे धीरे-धीरे जलेंगे। 
अब पाँच-छह घंटे के लिए इसे भूल जाओ। 
यह अपने आप  धीरे-धीरे जलेगा और बुझेगा। 
तुम इसे बिलकुल मत छेड़ना, न जल्दी जलाने या बुझाने  की कोशिश करना, वरना गड़बड़ हो जाएगी। 
पाँच-छ : घंटे बाद जब भट्टी ठंडी हो जाए  तब इसे धीरे-धीरे खोलना। 
मूर्ति को एकदम उतावली में हाथ मत लगाना, वह गरम  होगी। 
मूर्ति को अपने आप उंडी होने देना, पानी डालकर ठंडी मत करना। 
तो लो  तुम्हारी मूर्ति तैयार है अगर इसे सँभालकर रखो तो यह लंबे समय तक रह सकती है।  
एक और बात, मूर्ति पकने के बाद हल्के लाल रंग की होगी, जैसा मटके का  रंग होता है। 
इसे ज़्यादा लाल करना चाहो तो गेरू से कर सकते हो।
 वैसे तो तुम अपने  मन चाहे रंग ऊपर से लगा सकते हो। 
इसमें एक मज़ेदार बात है, ये मूर्तियाँ पकने के  बाद काले रंग की भी हो सकती हैं, मगर कैसे?
 यह हम तुम्हारे लिए छोड़ते हैं। 
तुम्हीं  करके देखो और हमें भी बताओ। 
पर ऊपर से काला रंग मत कर लेना। 